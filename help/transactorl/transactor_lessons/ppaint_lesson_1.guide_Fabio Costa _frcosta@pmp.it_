@DATABASE "Transactor Lessons"
@AUTHOR Walter Cazzola
@(C) 1998 Walter Cazzola
@$VER: TransactorLessons 1.0 (20.10.98) Copyright © 1998 Walter Cazzola
@FONT thinpazb.font 8
@SMARTWRAP
@INDEX "transactor_lessons.guide/Main"
@NODE "Main" "PPaint V7.1 Prima Lezione"

@{JLEFT}
@{b}Prima Lezione: La Barra degli Strumenti@{ub}
                                           


Una volta caricato PPaint, appare uno schermo grigio (l'immagine attuale), con
a sinistra una colonna che contiene diversi bottoni, e nella parte inferiore
dei rettangolini colorati.

Essa è la barra degli strumenti, grazie alla quale possiamo effettuare le
operazioni fondamentali offerteci da PPaint.

Analizziamo tutti i bottoni, partendo dall'alto:


@{b}Selezione del pennello@{ub}. Qua si può scegliere la forma e la dimensione
del pennello da utilizzare per il disegno: punto, quadrato, o cerchio. Per
selezionare un pennello, è sufficiente cliccarvi con il tasto sinistro. Invece,
per modificare la dimensione di un pennello, bisogna cliccarvi con il destro;
quindi, spostando il mouse a destra, noterete che il puntatore ha cambiato
forma: basta tenere premuto il tasto sinistro e muoversi per ottenere la
dimensione desiderata, quindi rilasciare il tasto sinistro. In basso a sinistra,
è presente un piccolo numero, che consente di scegliere un pennello
precedentemente definito dall'utente; torneremo su questo argomento quando
parleremo dello strumento Definizione pennello.


@{b}Disegno per punti@{ub}. Cliccando col tasto sinistro su questo pulsante, potremo
disegnare a mano libera con il pennello prima selezionato (tenendo premuto il
tasto sinistro e muovendo il mouse) tuttavia, il tratto non seguirà
esattamente il movimento del mouse, ma sarà "punteggiato", in modo da definire
solo la sagoma di ciò che si disegna. Per scegliere il colore da utilizzare,
basta cliccare col tasto sinistro sul rettangolino del colore desiderato,
sotto la barra degli strumenti (questo vale per tutte le funzioni di disegno).


@{b}Disegno a tratto continuo@{ub}. Se si clicca col sinistro nella parte superiore,
offre una funzione analoga alla precedente: nel disegnare, però, ora il tratto
sarà continuo, ricalcando fedelmente i movimenti del mouse. Cliccando nella
parte inferiore del pulsante, ciò che si disegna verrà riempito con il colore
selezionato. Cliccando col tasto destro sul pulsante, in alto, si può definire
l'aspetto del tratto (ciò è possibile con tutte le funzioni di disegno),
mentre cliccando col destro in basso si può definire il metodo di riempimento
(ne parleremo nella prossima puntata).


@{b}Curva@{ub}. Grazie a questa funzione, è possibile disegnare una curva di Bézier.
Cliccate sul pulsante con il sinistro, quindi spostatevi nell'area disegno;
premete il sinistro e spostatevi tenendolo premuto, quindi lasciatelo.
Apparirà una linea retta, modificabile grazie a quattro crocette spostabili
con il sinistro. Quando avete ottenuto la curva desiderata, cliccate col
destro.


@{b}Linea@{ub}. Con questo strumento si disegnano le linee rette: basta cliccare sul
pulsante col sinistro, spostarsi nell'area di disegno, cliccare col sinistro,
tenerlo premuto, muoversi e rilasciarlo.

@{b}Cerchio@{ub}. Serve per disegnare circonferenze (cliccando col sinistro sulla
parte superiore) o cerchi (cliccando sulla parte inferiore). Basta spostarsi
nell'area di disegno, cliccare il sinistro, muoversi tenendolo premuto e
rilasciarlo. Cliccando col destro sul pulsante, si definiscono il tratto o il
metodo di riempimento.


@{b}Rettangolo@{ub}. Funzione analoga alla precedente, ma per disegnare rettangoli.


@{b}Ellisse@{ub}. Funzione analoga, ma per disegnare ellissi.


@{b}Poligono@{ub}. Serve per disegnare poligoni di n lati. Per terminare
l'operazione, bisogna cliccare col sinistro nel punto da cui si è partiti.


@{b}Aerografo@{ub}. Disegnando con l'aerografo, si otterrà un effetto tipo
"bomboletta spray"; per definire la forma e la densità del getto, basta
cliccare col destro sul pulsante. In particolare, per definire la dimensione
del getto, nella finestra che appare cliccare su Definire.


@{b}Riempimento@{ub}. Con questo strumento, è possibile riempire con il colore
selezionato un'area chiusa (per es., cambiare colore ad un cerchio, o riempire
una circonferenza). Nella prossima puntata parleremo delle modalità di
riempimento.


@{b}Testo@{ub}. Una volta selezionato questo pulsante, cliccando col sinistro
nell'area di disegno, si potrà scrivere. Per selezionare il font cliccate sul
pulsante col destro. Apparirà una finestra: in alto, possiamo specificare fino
a 3 directory che contengano fonts: una chiamata Sistema (di default
Sys:Fonts/), una chiamata PPaint ed una chiamata Utente. Subito sotto, a
sinistra è presente la lista dei fonts disponibili nella directory
selezionata. Cliccando col sinistro sul nome di un font, nel riquadro a destra
compariranno le misure disponibili, con i relativi flag. Sotto alla lista
delle misure, si può specificare manualmente una misura non presente: il font
di tale misura verrà calcolato al momento (ovviamente i risultati sono
peggiori rispetto alle misure predefinite). In basso, possiamo vedere un
"campione" del font selezionato, e scegliere la modalità grassetto, italico e
sottolineato (cliccando sui rispettivi pulsanti).


@{b}Filtro@{ub}. Serve per elaborare l'immagine in vari modi. Essendo una funzione
abbastanza complessa, ne parleremo in un'altra puntata.


@{b}Macro@{ub}. Con questo pulsante è possibile utlizzare una macro predefinita,
oppure definirne una nuova. Una macro è un programma in linguaggio ARexx, che
consente di combinare più funzioni in una, in modo da risparmiare tempo,
oppure di implementare nuove funzioni (in questo modo, PPaint può essere
espanso abbastanza facilmente).


@{b}Definizione pennello@{ub}. Cliccando col sinistro su questo pulsante, possiamo
definire un nuovo pennello. Basterà spostarsi nell'area di disegno, cliccare
col sinistro, muoversi tenendolo premuto e quindi rilasciarlo: verrà
"catturata" la porzione di immagine selezionata. Effettuando la stessa
operazione col tasto destro, la porzione di immagine sarà catturata e al suo
posto rimarrà il colore di sfondo (in pratica la porzione di immagine viene
cancellata). Se si clicca nuovamente col sinistro sul pulsante, esso cambierà
aspetto, permettendo di definire un pennello a mano libera. È importantissimo
notare che il colore di sfondo rimane trasparente nel pennello. Una volta che
un pennello viene definito, esso sarà associato ad un numero nel pulsante di
Selezione pennello (vedi sopra); quindi, in seguito potremo cambiare pennello,
e poi cliccando sul rispettivo numero, ritroveremo il pennello prima definito (per
cambiare numero, basta cliccarvi con il tasto destro).


@{b}Livello di ingrandimento@{ub}. È utile solo quando si è utilizzato il pulsante
alla sua destra, Ingrandimento.


@{b}Ingrandimento@{ub}. Cliccando su di esso col sinistro, e quindi selezionando una
porzione dell'immagine, essa verrà ingrandita. In seguito, per aumentare o
diminuire il livello di ingrandimento, cliccare con il sinistro o con il
destro sull'apposito pulsante. Per tornare alla grandezza originaria, cliccare
col sinistro sul pulsante.


@{b}Cestino@{ub}. Ovviamente, permette di cancellare l'attuale immagine.


@{b}Undo@{ub}. Annulla l'ultima modifica effettuata; PPaint supporta l'undo a più
livelli; cioè, cliccando più volte, si possono annullare più modifiche. Per la
funzione redo (che consente di "annullare l'undo"), basta cliccare col destro.
Per definire i livelli di undo e la memoria massima utilizzata per memorizzare
tutte le modifiche fatte, bisogna cambiare i parametri nel menù Gestione
memoria..., sotto Parametri. Per es., se si decide di avere 20 livelli di undo
e 0.25 MB (250 KB) riservati per la funzione, significa che PPaint memorizzerà
fino a 20 modifiche, a meno che la quantità memoria utilizzata per farlo sia
maggiore di 250 KB.


@{b}Selezione colori@{ub}. Cliccando col sinistro sulla parte sinistra di questo
pulsante e poi cliccando col sinistro su un colore della tavolozza
(immediatamente sotto) oppure su un pixel dell'immagine, si sceglie il colore
per la griglia (in questo caso nero). A destra, nella parte centrale è
rappresentato il colore attuale per disegnare (in questo caso azzurro), che
può essere scelto in modo analogo al colore per la griglia. Nella parte più
esterna, invece, è rappresentato il colore di sfondo (in questo caso grigio),
che è trasparente nei pennelli. Può essere scelto nel solito modo. Se si
clicca col destro su questo pulsante, appare la finestra per la definizione
della tavolozza: ne parleremo in una prossima puntata.


Nelle funzioni di disegno e in quella di riempimento, se si utilizza il tasto
destro anziché quello sinistro, verrà utilizzato il colore di sfondo.


Premendo il tasto F9, la barra degli strumenti scomparirà, in modo da vedere
la parte dell'immagine che sta sotto ad essa (altrimenti l'immagine può essere
scrollata premendo le freccine sulla tastiera). Analogamente, premendo il
tasto F10 scomparirà la barra dei menù.


Per questa prima lezione può bastare. Dalla prossima inizieremo a scoprire le
funzioni un pò più avanzate (e quindi interessanti); per es., le modalità di
riempimento, con cui si possono ottenere effetti di sfumatura molto gradevoli.
Per qualsiasi dubbio, domanda, consiglio, giudizio, ecc. non esitate a
scrivermi.




@{JCENTER}
@{"Indice PPaint V7.1" link transactor_lessons.guide/PPAINT}
@{"Indice Corsi" link transactor_lessons.guide}
@{"Lezione Successiva" link ppaint_lesson_2.guide}
@ENDNODE                                                                                             
