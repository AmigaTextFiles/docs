@DATABASE "Transactor Lessons"
@AUTHOR Walter Cazzola
@(C) 1998 Walter Cazzola
@$VER: TransactorLessons 1.0 (20.10.98) Copyright © 1998 Walter Cazzola
@FONT thinpazb.font 8
@SMARTWRAP
@INDEX "transactor_lessons.guide/Main"
@NODE "Main" "PPaint Seconda Lezione"

@{JLEFT}
@{b}Seconda Lezione: Le Sfumature@{ub}
                                           



Grazie allo strumento di riempimento, di cui abbiamo parlato la volta scorsa, è
possibile anche effettuare delle colorazioni vivaci e molto gradevoli,
soprattutto per mezzo delle sfumature.


Per ottenere delle buone sfumature, bisogna prima di tutto lavorare su schermi
con un gran numero di colori (almeno 64) e definire un'opportuna palette:
vediamo come.


@{b}Formato immagine e schermo@{ub}

Selezionando 'Formato immagine...' nel menù Progetto, compare questa
finestra, con la quale si definiscono la risoluzione e il numero di colori con
cui lavorare. In alto si trova una lista dei modi video disponibili. Poco
sotto, è presente un gadget per scegliere l'overscan; grazie ad esso potremo
vedere l'immagine oltre i soliti bordi del modo video selezionato. Per es., se
selezioniamo la risoluzione 320x200, grazie all'overscan potremo vedere sullo
schermo anche un'immagine di 340x220. Bisogna fare attenzione, però, perché
l'immagine potrebbe anche fuoriuscire dai bordi del monitor!

Sotto, due gadget ci permettono di definire ripettivamente le dimensioni dello
schermo (in pratica si tratta di un controllo "manuale" dell'overscan) e
dell'immagine; per es., possiamo utilizzare una risoluzione di 320x256, avendo
però un'immagine di 640x512: vedremo solo un quarto dell'immagine, e per
vedere il resto bisognerà scrollare con le freccine sulla tastiera.
Infine, con uno slider si sceglie il numero di colori (ricordando che è
possibile solamente utilizzare valori che siano potenze di 2). Selezionando il
checkbox Autotraslazione, se l'immagine è più grande dello schermo, per
scrollare basterà muovere il mouse ai bordi. Il cycle-gadget RTG, invece,
può essere utile per i possessori di scheda grafica. In genere, è meglio
tenerlo sulla posizione 'Auto'.

Se si cambiano la risoluzione e la dimensione dell'immagine, PPaint ci
chiederà se vogliamo rimodellare l'immagine, cioè se vogliamo adattarla alle
nuove dimensioni in modo che ci appaia grande uguale; ovviamente facendo
questo si può perdere definizione.


@{b}Definizione della palette@{ub}

Cliccando col destro sul pulsante 'Selezione colori' nella barra degli
strumenti, appare una finestra. In alto, è presente un "elenco" dei colori
disponibili nella palette (tavolozza). Se si usano più di 16 colori, non
potranno essere visualizzati tutti contemporaneamente, ma basterà utilizzare
le freccine a destra per vederli. Una volta selezionato un colore cliccandovi
col sinistro (o cliccando su un pixel dell'immagine), possiamo definirlo con
gli slider. Essi sono divisi in 2 gruppi. Con i primi 3, si definisce il
colore secondo l'intensità delle sue componenti Rosso, Verde e Blu (in
inglese, RGB). Con gli altri 3, invece definiamo il colore secondo la
modalità HSV (Hue, Saturation, Value); in pratica, si immagina di avere una
circonferenza che contenga tutti i colori. Il valore di Tonalità (Hue)
permette di cambiare l'angolazione nella scelta del colore sulla
circonferenza; per es., a 0 corrisponde il rosso, a 120 il verde, a 240 il
blu, a 60 il giallo (via di mezzo tra rosso e verde). Con il secondo slider,
invece, si decide la Saturazione del colore, cioè la distanza dal centro di
questo ipotetico cerchio; se essa è zero, si possono ottenere solo sfumature
di grigio. Con il terzo slider, invece, si controlla la Luminosità; se essa
è zero, anche modificando gli altri 2 valori otterremo sempre il nero.
A destra, sono presenti vari pulsanti. Con Copia, il colore selezionato verrà
copiato nel colore su cui si clicca successivamente; Scambia è analogo a
Copia, ma i 2 colori vengono scambiati: il colore sorgente diventa quello
destinazione e viceversa. I 2 pulsanti Ordina permettono di ordinare dal più
chiaro al più scuro o viceversa i colori compresi tra i 2 selezionati. Sfuma
RGB permette di sfumare un colore in un altro, secondo la modalità RGB; Sfuma
HSV è identico, ma utilizza la modalità HSV. In basso, si trovano i pulsanti
Undo, che annulla l'ultima modifica, e Ripristina, che annulla tutte le
modifiche fatte da quando è comparsa la finestra. Infine, Nascondi quadro fa
scomparire la finestra finché si tiene premuto il tasto sinistro del mouse,
in modo da vedere l'immagine sottostante.


@{b}La finestra Parametri Area@{ub}

A questo punto, possiamo definire delle sfumature. Prima di tutto impostiamo
uno schermo ad almeno 64 colori. Ora definiamo una palette adatta: per il
colore n.1 (cioè il secondo, perché il primo è lo zero) impostiamo i valori
RGB 256,0,0 (rosso acceso), mentre per il colore n.32 impostiamo i valori RGB
256,256,0 (giallo acceso). Quindi, basta selezionare uno dei 2 colori,
cliccare su Sfumatura RGB, poi sull'altro colore, ed il gioco è fatto: ecco
una bella sfumatura tra giallo e rosso, passando per varie gradazioni di
arancione.

A questo punto, impostiamo la modalità di riempimento opportuna. Cliccando
col destro sul pulsante Riempimento, appare la finestra Parametri area.
Cliccare una volta sul gadget ciclico in alto, per selezionare Sfumatura.
Adesso la parte di finestra che ci interessa è solamente il riquadro a
sinistra. Lì, viene mostrata la sfumatura impostata. Per selezionare il
colore di partenza e quello di destinazione, cliccare rispettivamente col
destro e quindi col sinistro sulla palette, in basso alla barra degli
strumenti (prima però bisogna cliccare una volta fuori dalla finestra, in
modo da deselezionarla). Fate attenzione però, perché dal momento che si è
cliccato col destro su un colore esso diverrà il colore di sfondo, cioè
quello trasparente nei pennelli o quello utilizzato se si disegna con il tasto
destro.

Il gadget in basso a sinistra serve per scegliere tra sfumatura in base alla
palette o sfumatura in base al colore. Cioè, nella prima modalità (quella di
default), PPaint sceglierà i colori per la gradazione in base al loro ordine
nella palette, mentre nella seconda modalità i colori verranno scelti in base
al loro valore. Secondo la definizione della palette che abbiamo fatto in
questo esempio, le due modalità faranno ottenere lo stesso risultato se si
effettua una sfumatura tra il rosso e il giallo, perché già nella palette i
colori sono in ordine secondo la gradazione desiderata. Il pulsante a destra,
invece, consente di selezionare come la sfumatura verrà distribuita:
orizzontale, orizzontale tenendo contro della larghezza dell'intera immagine,
verticale, verticale tenendo contro della larghezza dell'intera immagine o
dall'esterno verso l'interno.

Finalmente abbiamo fatto tutto! Adesso basterà disegnare per esempio un
cerchio e quando lo riempiremo si formerà una splendida sfumatura. è da
notare il fatto che la modalità di riempimento vale anche quando si disegnano
un quadrato, un cerchio, un'ellisse o un poligono pieni (cliccando nella parte
inferiore dei rispettivi pulsanti).


Un'altra modalità di riempimento è invece quella "a motivo". Essa permette
di colorare secondo un retino formato dal colore di sfondo e dal colore
selezionato, miscelandoli in base alla percentuale selezionata con lo slider
posto in basso, nella finestra Parametri area. Se invece abbiamo catturato un
pennello e vogliamo utilizzare quel pennello per il riempimento, basterà
cliccare sul numero corrispondente, dove è scritto "Motivo da pennello n.".


@{b}Sfumare le scritte@{ub}

Vediamo ora un trucchetto che ci permette di sfumare una scritta da un colore
all'altro.

 1. Scrivere una riga di testo, per es. "Amiga Transactor" con un font
    abbastanza grosso (almeno 24, meglio 50)

 2. Impostare (con Definizione colori e Parametri area) una sfumatura da rosso
    a giallo, come spiegato prima. Subito dopo aver chiuso la finestra Parametri

    area, reimpostare il colore zero come colore di sfondo (cliccandovi col
    destro)

 3. Cliccare col tasto sinistro nella parte inferiore del pulsante Rettangolo e
    disegnare sotto alla scritta un rettangolo largo quanto essa e poco alto; esso

    risulterà sfumato

 4. Catturare un pennello, selezionando molto precisamente il rettangolo appena
    disegnato

 5. Cliccare col destro su Riempimento, quindi nella finestra che appare
    cliccare su Motivo da pennello n.1

 6. Riempire ogni lettera del testo


Se il rettangolo fosse stato meno largo della scritta, oppure se esso non
fosse stato esattamente sotto alla scritta, il risultato sarebbe stato non
gradevole: in una lettera, la sfumatura improvvisamente sarebbe passata dal
giallo al rosso. Per ovviare a questo inconveniente, un'altra soluzione è
disegnare un pennello che sfumi dal rosso al giallo e dal giallo al rosso, in
modo che esso possa essere ripetuto all'infinito senza "sbalzi di gradazione".


Provate ancora a sfumare una scritta, ma anziché utilizzare una gradazione
tra rosso e giallo, utilizzatene una tra il colore 0 (di default è grigio) e
un altro colore: bene, avete mai visto nel web le scritte che sfumano nello
sfondo?




@{JCENTER}
@{"Lezione Precedente" link ppaint_lesson_1.guide}
@{"Indice PPaint V7.1" link transactor_lessons.guide/PPAINT}
@{"Indice Corsi" link transactor_lessons.guide}
@ENDNODE                                                                                             
