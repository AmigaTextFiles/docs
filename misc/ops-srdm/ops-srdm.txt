--*---

This text will be in dutch, coz I don't know Magic [will he ever read
this?] understands other languages.

--*---

Dag allemaal. Ik ben Radium.

Jullie kennen mij vast niet zo, daar ik ook niet zo aktief ben in de
nederscene. Ik beperk me tot het af en toe in elkaar zetten van wat gfx en het
oudhollands net-zo-lang-kutten-tot-je-een-module-hebt. Ik heb dus helemaal
niet zo'n hoge dunk van mezelf, en da's ook nergens voor nodig.

Vanaf 1992, als ik het me goed herinner, rolde ik zo'n beetje de scene in. Ik
kwam wat mensen tegen op de TFA party [lang, lang geleden] die "somewhere in
hilversum" werd gehouden. Zij noemden zich "Lunatics" en ik besloot om te
joinen, nadat ze me hadden uitgelegd wat dat was. Naja, je snapt de situatie.
Na enige tijd veranderde de naam in "Scorpio", zonder dat we al te veel
releases hadden gehad als "Lunatics". Ik geloof een introotje en wat
demopacks. Heb ze nog wel ergens in een diskbak staan bij wijze van aandenken.
Toen we "Scorpio" begonnen, kregen we ineens een redelijke tot goede coder
erbij, voor mijn begrippen. Hij was in staat om een trackloadende musicdisk in
elkaar te zetten, wat ik erg fijn vond omdat ik nog wel een niet gering
stapeltje protracker-brouwseltjes had liggen. Niets bijzonders, maar leuk om
mee te beginnen.

"Artistic Modulation 0000" werd meteen de laatste musicdisk, want nadat ik op
de eerste SiH-party [Nijmegen, 1993] een preview had gezien van het vervolg,
heb ik nooit meer iets van onze coder gehoord. Hij schijnt aan het studeren
geslagen te zijn. Net als ik, maar hij prefereert studeren zonder amiga, denk
ik. Of zijn boeken zijn duurder. :-)

"Artistic Modulation 0000" kwam op onverklaarbare wijze in het bezit van de
redaktie van CU-Amiga, zodat wij een heuse 78% - recensie kregen. Een van de
weinige wapenfeiten die ik in mijn bezit heb, ik blijf het dan ook iedere keer
trots aan iedereen vertellen. Een ingelijste uitvergroting hangt boven mijn
computer. Als ik later als ik groot ben een schoorsteen krijg, dan weet ik wel
wat er op komt te staan, naast de eventuele urnen van mijn inmiddels gestorven
familieleden.

Inmiddels waren de "hilversum-jongens" allemaal zo'n beetje de scene uit, als
ik het goed begrepen heb. Ik ging verder met de coder en wat mensen die er
later waren bijgekomen. "Cyanide" noemden we ons heel stoer. Dit was ook de
naam waaronder "Artistic Modulation II" uitgebracht zou worden.

Helaas, ondanks de tientallen logo's en modules die ik maakte [nee, aan mij
lag het niet, maar je hebt niet alles in de hand zoals de oplettende lezertjes
merken] kwamen we nooit verder dan een release in de trant van "Wij zijn
Cyanide en dit is onze eerste intro en we gaan het helemaal maken". Je weet
wel, waar je er altijd erg veel van tegenkomt als je je oude intropacks
eens een keertje herbesnuffelt.

De mensen die overbleven begonnen "Applause", een pools/nederlandse groep.
Voor zover ik weet is er precies 1 intro met instemming van iedereen 
uitgebracht. Andere Applause releases waren het werk van de polen in de groep.
Daar hadden wij verder dus weinig mee te maken.

Daarna hoorde ik nooit meer iets bijzonders van de mensen binnen Applause,
waaronder Magic, die "swapper/organizer/editor" was. Ik ging er dus vanuit dat
de groep niet meer bestond, of dat ik er niet meer toe behoorde. Een
telefoontje enige tijd later met Sascha [waar ik het meest contact mee had]
bevestigde dat: hij was niet langer erg aktief in de scene en hij zag het
samenwerken met Magic niet meer zo zitten.

Applause NL had dus nog precies 1 member: Magic.

Sinds die tijd kom ik zo af en toe nieuwe Applause "releases" tegen. Maakt mij
niet uit, misschien heeft Magic een nieuw groepje vriendjes bereid gevonden om
samen met hem de Droom voort te zetten, zou kunnen natuurlijk.

Dubieus en tegelijkertijd aandoenlijk zielig is alleen dat die Applause
releases [die duidelijk van de hand van Magic lijken te zijn, gezien de
onzorgvuldig gespelde teksten] bestaan uit een dms file met daarin de volgende
verjaarde zaken:

1 ... ASCII schermpje met "Applause presents the SuperRadium Tapes nummer
      huppeldepup blablabla", waarschijnlijk zorgvuldig ge-edit door Magic
      Himself

Zie het komende voorbeeld, gejat zonder toestemming uit de meest recente
release "APL-SRT2.DMS" :

--*---
   _                                       _                  _        _
  /~\_______________________  _       ____/~\  ___    _______/~\ _____/~\
  \_____ \_______  \______  \/ |     / _____/ /   |__/   ______//  _____/
   / __/  \|  \  __/|  \  __/  |    /  \__ \_/    |  \_____  \_/   ___|_
  /  \_    \_  \/   |   \/ /   |___/    _/  \     |   /   /   /     |   \
_/   / \____/   \_ _|    \/    |  \____/ \   \_      /   /   /\     |   /
\___/=+=+=\______/+\______\_______/=+MGC+=\___/\____/\______/=+\_______/+     
                                                                   
 
                 The SuperRadiumTapes part II - The Final 
                  
               A year after part I we are back, for good !! 

                                 Credits:
 
        Code: Sascha
         Gfx: Magic
       Music: SuperRadium
Musicsupport: AcidJazz I+II,Jamiroqai,Strictly rythm,HIStory
Gezelligheid: Croky,Babylon5,Bananen,AT&T,1 Strandbal,Harderwijk
        Soep: Royko Cup-A-souP  
     Comment: Watch out for Speeed(tm) 2 !!! 

  _____ _______________  __        _____ __ __  __________ ________
   ___¬\\_____ ¬\____ ¬\/¬¶       / ___//  | ¬\/~ _______//  _____/ 
   / /  \/ __/  / __/  /  |___   // \ \//  |   \______ ¬\//  __¶__ 
  // \   \_\___// \___/   |  ¬\_/.  /  \\  !    /    ¶   \   |   ¬\
_/¸  /\___/_¶  \\ __¶ \_____  /\___/\   \____  /\______  /\_____  /
\___/->--\/-->--\/--->--->--\/--->---\___/->-\/-mAGIC--\/-<---<-\/-


--*---

Let op de spelfouten: 

a...Jamiroqai i.p.v. Jamiroquai
b...Strictly Rythm i.p.v. Strictly Rhythm
c...Royko i.p.v. Royco

En de subtiele humor: 

a...SuperRadium in plaats van Radium, deze giller
    ontsproot uit Magics brein tijdens zijn laatste heldere moment, dat moet
    ergens in 1993 geweest zijn. Hij ligt volgens mij nog iedere keer 
    dubbel als hij het intypt.
b...Code door Sascha. Nog niet expliciet aangegeven is dat er geen sprake is
    van enige vorm van "code" op een startup-sequence na. Maar die is
    natuurlijk van SuperMagic himself.
c...Het kopje "gezelligheid" getuigt van een gevoel voor humor dat zich op een
    niveau bevindt dat ver boven dat van een normale sterveling als jij of ik
    ligt.
d...Harderwijk is mijn woonplaats. Over dit persoonlijke aspect straks meer.
e...Soep, zie "gezelligheid". Ik vind Royco Cup-a-soup overigens de meest
    smakeloze soep die te koop is in dit land, maar dat terzijde. Je bent wat
    je eet, was het toch?
f...Speeed was onze eerste [en enige?] intro. Magic heeft nog wel wat modules
    van me liggen uit 1993, evenals een handvol "Applause" logootjes. Als 
    hij het nogmaals haalt om een startup-sequence te coden dan belooft dit 
    nog een hoop state-of-the-art releases van Applause.
g...De titel "The SuperRadium Tapes" heeft Magic niet zelf verzonnen,
    aangezien Spaceballs ook eens iets hebben uitgebracht met een soortgelijke
    naam. 1 keer zo'n grap is leuk, maar om daar nu jaren op te teren..? Ik
    weet het niet. 

Maargoed, we dwalen wat af. Ik ben nog steeds bezig met het beschrijven van de
wonderbaarlijke inhoud van dit DMS-archief.

2 ... Een menu dat na enkele seconden automatisch (!) op het scherm
      verschijnt. Alweer schaamteloos gejat door mij, voor gebruik in deze
      fantastische Oops! release:

--*---

                     ================================
                     =  SuperRadiumTapes II - Menu  =
                     ================================


                         A - 170 BPM
                         B - Applause!
                         D - Biznyk0v!
                         E - Magnetron
                         F - Synthroduction 1
                         G - Zakdoekje leggen


         Sascha,Magic,SuperRadium send there deepest regards to: 

           Phantom,Dreamer,Mr.Root,Scorpik,Muschasi,Sky,Krasnal
           Xtd,Easy Rider,Lenin,Snoop,Trash-Head,Axel,Backfire,
            Baldhorse,Dixan05,Kurczak,Lovely,Qba,Qwerty,Kopara,
          Norby,Exolon,Python,D-John,Tom,Elis,Lazur,Justus,Falcon
            Larsen,Axl,Sputnik,Krasnal,Cia,Iron,Alicia,Kostek,
           Tatoosh,Katani and everybody else we now in Poland !!

--*---

Is het je al opgevallen? Magic heeft tijdens zijn sesamstraat-jaren, mocht hij
die overigens al ontgroeid zijn, voornamelijk uit zijn neus zitten eten. De
Alfabet-Man vertelde mij minstens een avond per week dat na de B de C kwam, 
en niet de D. Maargoed, het zal wel aan mij [of de alfabet-man, die ik 
altijd al wat onbetrouwbaar vond overkomen eerlijk gezegd] liggen.

Onder het menu vond ik een 1> wat mij direkt aanspoorde tot het intikken 
van een van de letters uit het zo keurig onder elkaar getypte [hier moet ik 
Magic mijn complimenten geven, hij is zichtbaar vooruitgegaan] rijtje tot 
de verbeelding sprekende namen.

Na enige tijd hoorde ik muziek. En wat voor muziek! Inderdaad, de muziek die
ik al sinds 1993 op mijn harddisk heb staan. Het is duidelijk dat er al een
"SuperRadiumTapes I" is geweest, want dit zijn nu niet bepaald muzikale
hoogtepunten uit mijn protracker-carriere. In 1993 was het misschien leuk
geweest, de letters A t/m E waren namelijk bestemd voor "Artistic Modulation
II", maar nu durf ik toch wel te zeggen dat ze enigszins beneden mijn huidige
niveau liggen. Waar het niveau van Magic zich bevindt weet ik ook niet, maar
blijkbaar is het het vermelden niet waard, aangezien hij zijn release aanvult
met twee experimentjes, namelijk "Synthroduction I" (mijn eerste en enige
poging tot het maken van "chip" muziek) en "Zakdoekje Leggen" (een voor de
grap gemaakte bewerking van "No Limit", voor een toenmalig klasgenote van
mij) wat modules zijn die ik, met het vertrouwen dat hij ze niet zou
verspreiden, ooit eens voor Magic gekopieerd heb.

Ik merk trouwens op dat de files die corresponderen met de letters A,B,D,E,F
en G executable protracker modules zijn. [Rechterknop ingedrukt houden en SAVE
klikken, goed zo, Magic!] 
Zorgvuldig heeft de Magische Maker van deze wonderbaarlijke Applause release
trouwens het "Radium" in samplenaam 01 veranderd in "SuperRadium". 

De mensen waar Magic ook namens Sascha en mijzelf de hartelijke groetjes aan
doet ken ik bijna allemaal niet, hoewel er enkele namen bij zitten die bij mij
bekend waren als poolse Applause members.

Verder met de inhoud nu:

3 ... Een hidden part!!! Voor de gevorderden: Als je met DirectoryOpus de disk
      aan een nader onderzoek onderwerpt vind je zowaar een directory
      "SuperRadium"! Ik voelde me zeer vereerd. Na dubbelklikken op deze
      directory bleek dat er nog een file in zat ook. En wat voor een! Een
      echt Applause logo, in de vorm van een IFF-plaatje. 
      Magic zal dan misschien niet in staat zijn geweest om het plaatje 
      vanuit de startup-sequence op het beeld te toveren, maar hij was wel zo 
      menslievend om het iff-bestand er bij wijze van bonus bij te stoppen.
      Het logo kende ik trouwens al, ik had het ooit zelf getekend. Zelfs mijn
      naam stond er nog onder. De tranen sprongen me in de ogen. Wat een eer.

4 ... Hidden part II : Op het bootblock, dat ik [Magic kennende] met
      VirusChecker inspekteerde vond ik het Elisa virus.


Tijd voor conclusies:

* Magic kan het verleden niet loslaten. Zijn enorme liefde voor de mensen
waarbij hij ooit in 1 groep mocht zitten drijft hem tot nobele daden als de
hierboven uitvoerig beschrevene.

* Hij schijnt het meest tegen mij op te kijken, daar hij steevast zijn
bewondering voor mij toont door me "SuperRadium" te blijven noemen. Ik weet
niet waar ik het aan te danken heb. Ik deed altijd vrij normaal tegen hem.

* Magic maakt een release van 443233 bytes, waaronder maar liefst twee
zelfgemaakte ascii-schermpjes en een startup-sequence. 
De rest is zonder medeweten van de makers toegevoegd. Wat een bescheidenheid!
Magic is een zegen voor de mensheid!

Mijn mening:

Ik kan me er niet echt druk om maken dat Magic ouwe troep van mij uitbrengt
als zijnde een nieuwe release, maar ik had het fijn gevonden als ik er zelf
ook iets bij mocht zeggen. Bij deze dus.

Nu hoop ik toch wel dat de mede -  Oops! - members later niet ook zo worden.
Het is altijd erg om dierbaren zo weg te zien kwijnen. Of stel je voor dat ik
zelf overvallen word door een soortgelijk syndroom. Phew. Laat ik daar maar
niet aan denken.

Maargoed, ik heb gezegd wat ik zeggen wilde. Hoop dat ik je niet te veel
vermoeid heb. 

"APL-SRT2.DMS" -> Nu op ieder zichzelf respekterend BBS!

Met de groeten van Radium/Oops!
