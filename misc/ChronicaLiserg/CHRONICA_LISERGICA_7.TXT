                       CHRONICA LISERGICA SEPTIMA
                      (Fero,Fers,Tuli,Latum,Ferre)

 "Prima il dovere, e poi il dolore!" era solita apostrofarmi la mia
 dominatrice sadomaso (a tempo perso mia donna delle pulizie), così
 mi feci il segno della croce come segno di riconoscenza al buon Dio e
 calai il pasticcone, dieci minuti dopo ancora nessun effetto, la mia
 solita pelle squamata, il mio consueto becco d'anitra, le mie branchie
 non erano minimamente dilatate. "Che sola!!" scrissi sulla lavagnetta
 luminosa di cellophane a metà della lezione tra l'indifferenza generale
 dei miei alunni che al contrario ormai erano completamente fatti, di più,
 erano putrefatti, un'epidemia di sbadigli li aveva sterminati da un paio
 d'anni e la pigrizia dei bidelli ne aveva ostacolato la rimozione.
 D'uopo era ritrovare colui che me l'aveva venduta ed effettuare il
 sacrosanto diritto di recesso; purtroppo ricordavo solo di essermela
 trovata nel carrello della spesa una volta giunto alla cassa del
 ferramenta, approfittai della confusione generata dal metal detector
 posto sull'uscita del negozio per rovistarmi freneticamente le tasche dei
 pantaloni dimenticando malizioso la lampo aperta dinanzi la telecamera
 interna in bianco e nero, come prevedevo il commesso eccitatissimo
 chiamò il tecnico per farsi impiantare d'urgenza un sistema a colori
 con schermo panoramico onde capire meglio la dinamica degli eventi.
 Il momento era propizio, fuggii confondendomi tra la folla, mi ero
 confuso così bene che chiesi informazioni ad un pene di gomma in divisa
 scambiandolo per un pubico ufficiale,"Questa è una città talmente ricca
 da permettersi tutti i giorni la pioggia dorata" sentenziò il membro
 virile-"Vuole che gliene dia una prova?" e fece per innaffiarmi.
 La nostra attenzione fu sviata dalla savia affermazione di un bimbo di
 tre anni che con voce angelica ci ricordò:"Tutti i soldi che spendete per
 la Chiesa li ritroverete in Paradiso", non ci pensai due volte e bussai
 al finestrino del Ferrari del mio parroco per averne conferma, disse che
 potevo tenermi l'otto per mille a patto di devolvergli il resto e
 l'orifizio anale, tutto questo mi avrebbe concesso lo sconto di un paio
 di Ave Maria nel susseguente mese di penitenza per coloro che si bucano
 senza essere in grazia di Dio.
 Questa storia deve avere una morale, ed è che bisogna sempre farsi fare
 lo scontrino dallo spacciatore che se vi becca la Finanza senza vi fa un
 mazzo così...

