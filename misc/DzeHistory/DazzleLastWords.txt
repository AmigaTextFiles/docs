         ---*- dAzzLe BBS stänger --- 1999-04-10 -*---

Jag stänger BBS:en nu i kommande vecka efter över tre års aktivitet. Det
beror på flera saker:

* Internet har till stor del tagit över BBS:ernas roll, mer och mer för
  varje år. Detta ger givetvis att antalet samtal minskar hela tiden,
  och som det är nu är det nästan ingen som ringer längre.

* Jag lägger själv inte ner lika mycket tid nu som förr, med det säger
  jag inte att jag tröttnat på BBS:er, utan att jag har så mycket annat
  att göra. Givetvis kommer jag själv fortsätta att ringa BBS:er i den
  mån jag hinner med.

* Det kostar pengar att ha en till linje öppen, och det är onödiga pengar
  när nästan ingen ringer (inte för att jag går under, men ändå).

* Jag pysslar mycket med t.ex. LinuxPPC, och då kan jag givetvis inte ha
  BBS-servern igång samtidigt, detta gör att folk förmodligen tröttnar på
  att ringa när det inte svarar.

* Efter våren kanske jag flyttar när utbildningen är slut (detta är
  givetvis inte 100% säkert eftersom jag har en del tentor att ta igen).

Det var några av faktorerna, givetvis finns det fler. Det här innebär inte
att jag stänger för gott, det finns stor chans att jag öppnar BBS:en över
telnet i framtiden om jag någonsin får tillgång till en fast lina. Ett
stort tack till alla som varit inblandade i den här "verksamheten", till
alla op:ar, till alla användare och till programmerarna för NT-Pro, det
givet bästa BBS-systemet som någonsin existerat. Utan er hade denna BBS
inte varit möjlig. Nu tänkte jag försöka rada upp alla personer som varit
någon form av op:ar eller på annat sätt varit inblandade i BBS:ens
historia (hoppas jag inte glömmer någon!):

Sandra Axelsson #2

  Min syster som livligt deltog i diskussionerna och bidrog till den
  trevliga atmosfär som dAzzLe haft sedan början.

Johan Andersson #3

  BBS:ens första cosysop som ringde nästan ända in till slutet.

Henrik Hästbacka #5

  Alltid lika rolig humor, ansvarig för grafikdelenen en tid och
  sysop på ursprungliga Final Stage BBS (Woodbo-delen).

Björn Bertilsson #6

  Skrev mycket i mötena och hade en av Cyberica-BBS:erna (blev
  senare Final Stage: Red Moose)

Johan Erkers #13

  Det har ni alltid undrat va, och många av er har gissat. Johan
  var "Den Allsmäktige Gurun" som svarade på alla era religiösa
  Amigafrågor (!). Det var en rolig tid!

Tobias Ander #14

  Alltid lika hjälpsam sysop på Magic Box BBS.

Joakim Jansson #15

  Ansvarig för spel i BBS:ens begynnelse. Hur gick det med
  kockutbildningen? :)

Patrik Lindqvist #18

  Mannen som hade flera BBS:er och var till stor hjälp med
  allt möjligt. Har humor som få... :)

Ingmar Rentzhog #28

  En av NT-Pro:s programmerare!

Kent Larsson #29

  Hade Wonderful Vision BBS och var rejält aktiv.

Emmy Brännström #31

  Vår favorittjej på BBS:en, gillade att chatta och skrev mycket
  skoj i mötena.

Andreas Sjöberg #32

  Anarkisten!

Jimmy Gunnarsson #33

  Grafikansvarig efter Henrik Hästbacka, en duktig grafiker och
  aktiv användare genom hela BBS:ens historia!

Jonas Nyrén #35

  C=64 ansvarig i början, skrev mycket och hade alltid lika
  brinnande intresse för C=64 och Amigademos.

Tomas Eriksson #36

  Tog över cosysopansvaret efter Johan Andersson och har ringt
  ända från starten och fram till nu. Gud på assembler! Jobbar
  numera som spelprogrammerare (lycka till!).

Carl Mohlin #38

  Mannen som gick från PC till Amiga och hade (har?) Duga BBS.
  Har numera Amigaprisbarometern på sin hemsida.

José (Pepe) Romero #43

  BBS:ens första fileop!

Henrik Vierula #57

  Läste ikapp tusentals texter när han ringde i början för att
  inte "skriva en massa skit i mötena". Hur kan man glömma... :)

Den Allsmäktige Gurun #62

  Se Johan Erkers... :)

Jon Ställberg #68

  Många fyllechattar blev det... :) Hade också rejält många mer
  MB upload än download.

Pasi Koivisto #86

  Var sysop på Thoron BBS, tog efter fileop efter Pepe Romero.
  Den gången BBS:en blev hackad döptes han om till Pasi Kålrot.
  Till och med jag drog på läpparna mitt i misären... :)

Georgios Rizell D. #107

  Mannen som alltid brunnit för Linux. :)

Fredrik Åslund #109

  En av de mer aktiva det senaste året. Har skrivit en jäkla
  massa texter. Hoppas att det ordnade upp sig med högtalarna!

Guest (klantarsle) #131

  Användaren som alla klantarslen får låna. :)

Björn Andersson #132

  Sysop på Björnes Magasin.

Daniel Fosselius #133

  En människa som den stora massan kanske inte såg så mycket av,
  men alla sjuka moduler som skickades upp var hans förtjänst. :)

Johan Engström #137

  En aktiv användare som skrev mycket vettigt i mötena. Hade
  No Shuffle BBS.

Richard Larsson #142

  Var mycket aktiv på sin tid och hade en egen BBS (som jag glömt
  namnet på tyvärr).

Leo Flavum #144

  Aktiv användare som skickade upp många egna moduler, en mycket
  duktig musiker även utanför modulvärlden!

Jonas Jonsson #180

  En man som gillar rave precis som jag!

Fredrik Östberg #205

  Var mycket aktiv en tid, skrev mycket texter och var med i vårt
  stora Hack&Slash-krig! :)

Daniel Lindås #210

  Också väldigt aktiv i en period.

Daniel Persson #211

  Hade Flower Bed BBS, musiker i Nature. Har skrivit en hel del
  i mötena sen han ringde första gången.

Matti Paananen #222

  Var rollspelsansvarig.

Fredrik Hedvall #270

  Blev C=64 ansvarig (långt) efter Jonas. Den mest C=64-inbitne
  jag känner! C=64 rockar!



Phew! Många namn blev det, och många att komma ihåg...

BBS:en har kört på ett antal olika burkar under dessa år. Först
på en ren A1200/020 med rätt liten hårddisk (540 MB), efter det
försökte jag mig på att köra på min A500 med 720+52 MB SCSI-HD,
tyvärr gick det i slöaste laget så jag uppgraderade min A1200
till 030@50 MHz och körde på den ganska länge, ända fram till våren
1998. Då bytte jag till min A4000/030@25 MHz och passade samtidigt
på att uppgradera den till 68060@50 MHz + PPC604e@180 MHz. BBS:en
har kört på den burken sedan dess. Total hårddiskkapacitet runt
10 GB och 82 MB RAM. Modemet har alltid varit ett USR Sportster
33k6 (som jag köpte för ändamålet), bortsett från första dagarna
då det röjde på med ett Motorola Codex 9k6 (fortfarande mitt
flashigaste modem, finns att beskåda på min hemsida).

Statistiken för BBS:en ser ut så här just nu:

Inloggningar:     17346
Antal användare:  325
Lästa inlägg:     352205
Skrivna inlägg:   37544
Uppladdade bytes: 537499213
Nerladdade bytes: 1325684658
Kommandon:        170
Antal möten:      101
Antal areor:      77
Antal filer:      5572
Hastighet:        0

Alla dörrar som jag programmerat går fortfarande att få tag i om
du skriver ett mail, eventuellt kanske jag lägger upp dem i ett
arkiv på hemsidan.

Jag kommer att bränna ner allt på CD (möten, användare, datafiler,
filareor osv) så inget kommer att försvinna. Detta gör att det är
möjligt att återuppstarta när som helst i framtiden. Tills dess,
ha det bra och glöm inte att det var BBS:erna som fick många av
oss att skaffa modem från början!

-----------------------------------------------------------------------------

Mattias "d00M" Axelsson,
sysop på dAzzLe BBS från och med 26:e mars 1996.

e-mail:  d96max@du.se
hemsida: doom.amiga.tm (samma som www.big.du.se/~doom)
ICQ:     586379 (d00M)
IRC:     d00M/dOOM/[d00M] på #AmigaSWE
