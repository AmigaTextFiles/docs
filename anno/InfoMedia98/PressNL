                             INFOMEDIA '98
                             -------------

   Beste Amigagebruikers,


   We zijn blij u InfoMedia '98 te mogen voorstellen, een van de groot-
ste computerbeurzen van de Benelux! Op zaterdag 3 en zondag 4 oktober 1998
zal de tweede editie plaatsvinden in "het Bouwcentrum" in Antwerpen, België 
van 10.00 tot 18.00u. Het is een algemene computerbeurs, maar dit jaar wordt
de beurs uitgebreid met één of meerdere hallen, speciaal voor de alternatieve
systemen. Het is de bedoeling om minstens 1 grote hal met Amiga te vullen! De
totale oppervlakte van de beurs bedraagt 6000 vierkante meter! De toegangs-
prijs komt neer op 250 Bfr. (14 Fl.) of 200 Bfr. (11 Fl.) voor grote groepen.

   U mag bedrijven, winkels, organisaties, gebruikersgroepen en vele be-
kende individuen uit de Amigawereld verwachten; sommige(n) van hen zullen één 
of meerdere seminaries geven. Gedurende deze twee dagen zullen live IRC-con-
ferenties gehouden worden en we plannen eveneens om web cams in te zetten.
Zij die graag met het Internet willen experimenteren kunnen onze cyberzone
bezoeken en de ideale plaats voor een pauze is natuurlijk onze grote bar!
ANNEX zal haar laatste dansacts aan u voorstellen en AMIGA International,
Inc. zal aanwezig zijn met een grote stand om u de laatste nieuwtjes door te
spelen! De UGN-stand zal eveneens beschikbaar zijn voor allerlei informatie
omtrent Amigaclubs.

   Op onze webpagina's kan u veel meer informatie vinden over dit enorm
Amiga-evenement: algemene info, de voorlopige lijst van standhouders, hotel-
info, foto's van de vorige editie, een grondplan, transportinformatie (ver-
geet niet onze roadmap eens een blik te gunnen), details over de IRC-confe-
renties, de seminaries, etc. Neem dus gerust een kijkje: surf naar
http://titan.glo.be/~waasland/infomedia98 voor een antwoord op al uw vragen.

   We plannen diverse speciale busreizen te organiseren naar deze beurs
vanuit Nederland, Frankrijk, Duitsland,... (bezoek onze website voor meer in-
fo), dus het mag geen probleem zijn om deze Amiga happening bij te wonen op
deze twee magische dagen...!


   Amigagroeten


Tony Mees
Coordinator Amiga Hal
waasland@glo.be
