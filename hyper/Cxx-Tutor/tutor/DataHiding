@DATABASE CXX-Tutor.guide
@SMARTWRAP
@TAB 4

@node Main "Data Hiding"

	@{b}Hvad er data-hiding@{ub}

	Data-hiding er et princip der går på at gøre nogle data i en struktur eller klasse, usynlige for brugeren, så brugeren ikke manipulerer med dem.
I visse tilfælde er det ikke hensigtsmæssigt at lade brugeren have direkte adgang til alle data i en struktur, da man kan risikere at brugeren modificerer data til noget der vil kunne få systemet til at crashe.
Hvis man for eksempel har en vindue klasse, som indeholder en pointer til et amiga-vindue og brugeren ændrer denne værdi til en pointer til et andet vindue, ville klassen ikke vide at pointeren er blevet ændret og derfor forsøge at lukke det nye vindue, istedet for det gamle, hvorved det gamle vindue ikke vil blive lukket ved programmets afslutning.
I stedet bruges nogle funktioner til at ændre værdierne; på denne måde kan funktionen sørge for at lukke det gamle vindue først, foruden at checke for legale / illegale værdier før disse ændres.

	@{b}Sekretære@{ub}

    Man kan sammenligne klassen med et arkiv af data.
Istedet for at lade alle have direkte adgang til data, kan man lave en 'sekretær' i form af en medlems funktioner, som sørger for at give brugeren det data som han ønsker foruden at kunne arkivere data ordentligt i arkivet.
Alternativt skulle alle der bruger data i arkivet, have et kursus i hvordan man henter og gemmer data, uden at skabe kaos i den orden der i forvejen er i arkivet.
En 'sekretær' gør derfor at brugeren ikke behøver at kende proceduren for at hente og gemme data.

@endnode
