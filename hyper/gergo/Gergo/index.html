<HTML>
<HEAD>
<TITLE>Il Gergo Telematico - versione 1.30</TITLE>
<LINK "REV="made" HREF="mailto:mau@beatles.cselt.stet.it">
</HEAD>
 
<BODY>
<H1>Il Gergo Telematico</H1>

<P>
In Italia, la parola "hacker" è associata dalla gente
comune a ragazzini che come nel film "Wargames" si inseriscono
nei calcolatori dell'esercito, delle banche o delle grandi società
per distruggere i dati contenuti oppure modificarli a proprio piacimento.
Questo non è affatto vero: per la gran parte della sparuta minoranza
di persone che nel nostro Paese usa i calcolatori in maniera non
completamente passiva, il significato di quella parola è
diversissimo, e non può certo essere spiegato in poche righe.  (Beh,
io ci ho tentato, comunque, come vedrete più sotto...)
</P>

<P>
Anche negli Stati Uniti il problema è sentito: in coerenza col fatto
che una caratteristica di chi è veramente appassionato dei
calcolatori è quella di contribuire il più possibile a
diffondere l'informazione, esiste un gigantesco file (più di un
megabyte, l'equivalente di 250 fogli dattiloscritti fitti) in formato di
vocabolario dove sono raccolti tutti i termini gergali nati in tale
ambiente, e tra le righe si può capire quale sia veramente la
cultura hackeristica. Il file in questione (The Jargon File) esiste anche
in forma stampata; nel 1993 è anzi uscita una sua nuova edizione, se
qualcuno fosse interessato.
</P>

<P>
Pure noi italiani abbiamo nel nostro piccolo un insieme di voci che non si
trovano nei dizionari, o se esistono hanno un significato completamente
diverso da quello utilizzato in questo contesto. Spesso tali voci sono
semplicemente calchi dall'inglese più o meno traslitterati, ma certe
volte esse possono avere pieno diritto di cittadinanza nel lessico della
nostra lingua. Questo testo vuole essere una raccolta il più
possibile ampia di tale voci; la fonte principale da cui l'idea si è
sviluppata è data dai termini in uso nel mondo delle BBS Fidonet, ma
ci sono molte voci più genericamente informatiche o addirittura
ingegneristiche, e una crescente selezione di termini che si sentono dire
su Internet.  Ho cercato il più possibile di evitare di inserire
termini presi di peso dall'inglese - e che a volte fanno persino male alle
orecchie - e di dare spazio alle parole più italiane non per
sciovinismo ma come espressione più vivace dell'inventiva presente
anche da noi. &Egrave; comunque possibilissimo che una parola che sembri a
prima vista inglese doc sia in realtà usata solo da noi, e creata in
questo modo solo per scherzo: vedi ad esempio <A 
HREF="v.html#vampiration">"vampiration"</A>.
</P>

<P>
Naturalmente l'opera è lungi dall'essere completa, anche se
probabilmente ha già raggiunto una dimensione sufficiente per essere
da una parte utile e dall'altra piacevole a leggersi.
Chiunque si trovi perciò sul monitor
questo file e gradirebbe fare delle aggiunte o modifiche è invitato
a darmene notizia, affinché il testo possa venire aggiornato.
&Egrave; forse opportuno ricordare che, nella migliore tradizione
della rete, questo testo è freeware: è possibile pertanto
riprodurlo liberamente in tutto o in parte, purché non a fini di
lucro, e citandone sempre la fonte e l'autore - d'altra parte, non mi hanno
mica pagato per scriverlo!  Non è forse inutile affermare invece che 
quest'opera non è per nulla qualcosa di serio, sulla falsariga delle 
decine di pubblicazioni che sono comparse negli ultimi tempi: certe
"definizioni" sono da prendersi con le molle, nel solco della tradizione
del "Devil's Dictionary" di Ambroise Bierce. &Egrave; meglio però
ricordare che, al di là del tono spesso scherzoso, spero che questo
testo possa dare un'idea "dal di dentro" del mondo telematico.
</P>

<P>
Il testo, che si può anche <A 
HREF="ftp://beatles.cselt.stet.it/pub/Italia/gergo.tar.gz">downloadare per
ftp anonimo</A>, è scritto in HTML 2.0. Questo significa che un qualunque
lettore HTML degno di tale nome è in grado di visualizzarlo. A parte il
fatto che io aborrisco i <A HREF="n.html#netscapismo">netscapismi</A> 
fini a se stessi, trovo d'altra parte
che per un testo di questo tipo siano inutili: la semplicità innanzitutto.
</P>

<P>
La versione 1.30 che state leggendo ora è stata <A 
HREF="r.html#rilasciare">rilasciata</A> il 15 ottobre 1995; come al solito,
vi sono alcune <A HREF="novita.html">voci nuove o modificate</A>, anche se
nessuna differenza fondamentale nell'impianto. Continuo ad attendere
suggerimenti...
</P>

<hr>

<ADDRESS>
<A HREF="mailto:mau@beatles.cselt.stet.it">.mau.</A><br>
Internet: mau@beatles.cselt.stet.it <br>
Fidonet: 2:334/100.5<br>
</ADDRESS>

<hr>
<B>
[<A HREF="grazie.html">Grazie a...</A>]   
[<A HREF="abbrev.html"> Abbreviazioni</A>]   
[<A HREF="indice.html"> Indice</A>]
[<A HREF="0.html"> Via!</A>]
</B><BR>

<hr>
<H5>
Compilazione &#169; 1993 - 1995 Maurizio Codogno<BR>
Alcune voci sono liberamente adattate dal "Jargon File" v.
3.0.0, a cura di Eric S. Raymond. <BR>
Questo testo può liberamente essere riprodotto in tutto o in
parte, purché non a fini di lucro, e citandone la fonte.<BR>
</H5>  

</BODY>
</HTML>
