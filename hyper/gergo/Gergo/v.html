<HTML>
<HEAD>
<TITLE>Il Gergo Telematico: lettera V</TITLE>
<LINK "REV="made" HREF="mailto:mau@beatles.cselt.stet.it">
</HEAD>

<BODY>

<HR>
<B>
[<A HREF="index.html">Introduzione</A>]    [<A HREF="u.html">Precedente</A>]
[<A HREF="w.html"> Seguente</A>]
[<A HREF="indice.html">Indice</A>]
</B>
<HR>

<H1>V</H1>

<DL>

<DT><A NAME="vampiration"><STRONG>vampiration</STRONG></A><DD> - Serie
di messaggi in concatenazione, ciascuno dei quali quota integralmente il
precedente, ottenendo così una lista di battute di notevole
lunghezza, e tutte col giusto numero di simboli di indentazione.<BR>
L'origine del termine arriva da Bologna, ed è uno dei pochi di
cui si conosca la storia completa. Il professor Max Ferri, oltre che
scrivere in Fidonet, è anche un donatore di sangue, e ogni tanto
mette nelle aree locali un messaggio invitando tutti a trovarsi presso
la locale associazione. Uno di questi messaggi aveva come titolo
"Vampiration", e tutti hanno cominciato a rispondere a questo
messaggio citandolo tutto, e a rispondere alle risposte citando
messaggio e risposta...  Probabilmente l'associazione all'idea di un
vampiro che succhia le parole altrui ha fatto la fortuna del termine.

<DT><A NAME="vda"><STRONG>variabile d'ambiente</STRONG> sf. [Unix]</A><DD> - 
Una variabile (convenzionalmente scritta in caratteri maiuscoli) che può
venire <A HREF="s.html#settare">settata</A> dal sistema operativo o
dall'utente stesso, e il cui valore viene automaticamente passato ai
<A HREF="p.html#processo">processi</A> che vengono lanciati. Un esempio di
variabile d'ambiente è <TT>HOME</TT>, che indica la directory in cui un
utente si trova immediatamente dopo essersi collegato. Etim.: dall'inglese
environment variable.

<DT><A NAME="verboso"><STRONG>verboso</STRONG> agg.</A><DD> - Di output di
un programma, che scrive molte informazioni. Tipicamente si ottiene usando
l'opzione <TT>-v</TT> quando il programma viene lanciato. Etim.:
dall'inglese verbose.

<DT><A NAME="vergine"><STRONG>vergine</STRONG> agg.</A><DD> - Un <A
HREF="f.html#floppino"> floppino</A> che non è mai stato
formattato. La sua sverginatura è, ovviamente, la <A 
HREF="f.html#formattare">formattazione</A>.

<DT><A NAME="VeroPgmr"><STRONG>Vero Programmatore</STRONG>
[sempre in maiuscolo] sm.</A><DD> - Termine che, come il ben noto
"ai bei vecchi tempi", ha un significato diverso a seconda di
chi lo pronuncia. Chi programmava già su un <A
HREF="d.html#dinosauro"> dinosauro</A> considera un V.P. chi è
capace ad inserire direttamente il codice in linguaggio macchina dal
pannello di controllo di un mainframe; i novellini del giorno d'oggi si
accontentano del fatto di sapere scrivere un programma in C che funzioni
al primo colpo. Il vostro affezionato estensore preferisce considerarlo
l'insieme di coloro che hanno capito che il primo vero linguaggio
è il FORTRAN (tutto maiuscolo), che il C è stato studiato
in maniera abbastanza carina, anche se l'obbligo di <A
HREF="p.html#prototipare"> prototipare</A> le funzioni è stato un
duro colpo - ma c'è sempre la scappatoia di dichiarare un numero
variabile di parametri - e che il <A HREF="p.html#Pasquale">
Pasquale</A> serve soltanto a far credere alla gente di sapere
programmare, mentre invece è una vera e propria gabbia contro la
sana fantasia del programmatore che deve scorrere libera attraverso il
codice.

<DT><A NAME="vi"><STRONG>vi</STRONG> /vi-ai/ sm. </A><DD> -
<EM>L</EM>'Editor. A quelli che mi stanno per linciare perché per
loro L'Editor è emacs, faccio notare che emacs è un modo
di vita, non un semplice editor; ai partigiani di <A HREF="u.html#uord">
uord</A> ricordo che quello è un word processor. Insomma, date
retta a me: se volete semplicemente scrivere un testo, imparate a usare
vi. Non ve ne pentirete.

<DT><A NAME="videata"><STRONG>videata</STRONG> sf.</A><DD> - Sin. di <A
HREF="s.html#schermata"> schermata</A>.

<DT><A NAME="videogioco"><STRONG>videogioco</STRONG> sm.</A><DD> - La trasposizione per personal computer di un "arcade"
(quelli che riempiono le sale giochi, per intenderci). Può
richiedere delle doti di abilità (si pensi al Tetris), o essere
semplicemente uno <A HREF="s.html#spara-spara"> spara-spara</A>. Confr.
<A HREF="a.html#avventura"> avventura</A>.

<DT><A NAME="videoteliota"><STRONG>videoteliota</STRONG> sm.,
sf.</A><DD> - Utente decerebrato in grado di spendere milioni in
messaggerie Videotel. Riconoscibile dall'uso di frasi tipiche "CIAO
DA DOVE DGT" (l'abbreviazione dgt per "digiti" gli fa
credere di essere molto intelligente e spiritoso). Da rilevare la totale
assenza di punteggiatura e minuscole. Esistono anche videotelioti che
non usano affatto maiuscole; in ogni caso la nozione che le lettere
dell'alfabeto sono 52 non è ancora entrata nella loro testa, come
si può notare anche dal fatto che alcuni di essi hanno deciso che
bisogna scrivere tutte le c dure come k: "PERKE' KOSA C'E' KE NON
VA?"

<DT><A NAME="virtuale"><STRONG>virtuale</STRONG> agg.</A><DD> - Ormai
che il concetto di realtà virtuale è relativamente noto al
mondo, anche se nessuno è d'accordo sul suo significato preciso,
vale la pena di ricordare che l'aggettivo "virtuale" è
usato molto spesso per indicare qualcosa che esiste solo
convenzionalmente. Ad esempio, se capita di avere una festività
il lunedì, si può affermare che il martedì seguente
è un "lunedì virtuale", nel senso di inizio
della settimana lavorativa; se Tizio è assente ad una riunione,
ma ha lasciato delle note sugli argomenti da trattare, quelle note
possono essere definite il "Tizio virtuale".

<DT><A NAME="visore"><STRONG>visore</STRONG> sm.</A><DD> - Un programma che
permette di visualizzare un file (solitamente grafico e/o animato). "Mi
servirebbe un visore MPEG".

<DT><A NAME="visualizzare"><STRONG>visualizzare</STRONG> vt.</A><DD> - Di 
programma, fare vedere a video. "Questo software visualizza la
dimostrazione dei principali teoremi della geometria euclidea".

<DT><A NAME="volvox"><STRONG>volvox</STRONG> s. inv.</A><DD> - In questo
lessico non poteva mancare il termine che ha portato a una delle
più grosse serie di <A HREF="f.html#fiamma"> fiamme</A> mai
apparse in <A HREF="f.html#Fidonet"> Fidonet</A>. Chi di voi è
stato costretto a studiare biologia si ricorderà che i volvox
sono stati i primi organismi pluricellulari comparsi sulla faccia della
terra. Secondo una corrente filosofica che ha trovato fertile terreno
nell'area dedicata alle (ri)creazioni al calcolatore (la famigerata
Dewdney che godette di un periodo di notorietà più che
esagerata), questi organismi furono i primi ad avere il diritto alla
morte, perché un essere cellulare è in un certo senso
immortale. Chi voleva difendere il "diritto alla
mortalità" si radunò sotto il nome dei volvox.
Immediatamente si formò un altro gruppo, che sarebbe stato
più che contento di aiutare i volvox a raggiungere il loro fine
ultimo, e questi furono chiamati antivolvox, o "immortali". I
vecchi frequentatori delle aree ci tengono molto a che non venga
sbagliato il gruppo cui appartengono. State attenti, perciò...

</DL>

<HR>
<B>
[<A HREF="index.html">Introduzione</A>]    [<A HREF="u.html">Precedente</A>]
[<A HREF="w.html"> Seguente</A>]
[<A HREF="indice.html">Indice</A>]
</B>
<HR>

<H5>
Compilazione &#169; 1993 - 1995 Maurizio Codogno<BR>
Alcune voci sono liberamente adattate dal "Jargon File" v.
3.0.0, a cura di Eric S. Raymond. <BR>
Questo testo può liberamente essere riprodotto in tutto o in
parte, purché non a fini di lucro, e citandone la fonte.<BR>
</H5>
</BODY>
</HTML>
