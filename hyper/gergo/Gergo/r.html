<HTML>
<HEAD>
<TITLE>Il Gergo Telematico: lettera R</TITLE>
<LINK "REV="made" HREF="mailto:mau@beatles.cselt.stet.it">
</HEAD>

<BODY>

<HR>
<B>
[<A HREF="index.html">Introduzione</A>]    [<A HREF="q.html">Precedente</A>]
[<A HREF="s.html"> Seguente</A>]
[<A HREF="indice.html">Indice</A>]
</B>
<HR>

<H1>R</H1>

<DL>

<DT><A NAME="RC"><STRONG>R*C</STRONG> sm. pl. [Fido]</A><DD> - Le
cariche più importanti in <A HREF="f.html#Fidonet"> Fidonet</A> a
livello di region. L'espressione comprende in realtà due sigle:
l'RC, o Region Coordinator, che è colui che è appunto a
capo di una region; e il REC, o Region Echo Coordinator, che è
colui che controlla che il traffico echomail sia organizzato nel
migliore dei modi e se necessario crea nuove aree messaggi.

<DT><A NAME="raddoppiamento"><STRONG>raddoppiamento</STRONG></A><DD> -
Anche se meno spesso che nell'uso hackeristico inglese, il
raddoppiamento di una parola può servire come superlativo o in
genere rafforzativo di un concetto: vedi <A HREF="c.html#compra-compra">
compra-compra</A> o <A HREF="s.html#spara-spara"> spara-spara</A>. Ma
attenti a non esagerare coi raddoppiamenti, perché vi fareste
immediatamente riconoscere come pivellini!

<DT><A NAME="RAM"><STRONG>RAM</STRONG> sf.</A><DD> - La memoria dati di
un calcolatore, generalmente volatile (che cioè si perde quando
lo spegnete; la memoria disco rimane intatta).  L'acronimo
significherebbe Random Access Memory, ma tutti si sono sempre chiesti
perché mai bisogna accedere a caso alla memoria...
Cosicché alcuni traduttori (?) di manuali si sono messi
diligentemente a controllare sui dizionari e hanno scoperto che Ram in
inglese significa <A HREF="m.html#montone"> montone</A>. Inutile dire
che hanno subito usato questo termine.

<DT><A NAME="randomizzare"><STRONG>randomizzare</STRONG> vt.</A><DD> -
Rendere casuale. Etim.: dall'inglese random (casuale).

<DT><A NAME="region"><STRONG>region</STRONG> sf. [Fido]</A><DD> -
L'unità fondamentale in <A HREF="f.html#Fidonet"> Fidonet</A>
corrispondente in genere a una nazione geografica. L'Italia ad esempio
è la region 33 della <A HREF="z.html#zona"> zona</A> 2. Vedi
anche <A HREF="r.html#RC"> R*C</A>.

<DT><A NAME="registrare"><STRONG>registrare</STRONG> vt.</A><DD> - Nella
locuzione "registrare un programma", scrivere all'autore del
programma in questione, mandando la somma di denaro richiesta (nel caso
dello <A HREF="s.html#shareware"> shareware</A>) oppure semplicemente
comunicandogli la gioia prodotta nell'utilizzarlo (nel caso ad esempio
del <A HREF="b.html#beerware"> beerware</A>).

<DT><A NAME="remoto"><STRONG>remoto</STRONG> agg.</A><DD> - Non locale:
spec., qualcosa che si trova da un'altra parte rispetto alla linea
telefonica usata. "Il modem remoto sta facendo le bizze; non vuole
saperne di collegarsi in <A HREF="h.html#HST"> HST</A>."

<DT><A NAME="rendere"><STRONG>rendere</STRONG> vt. </A><DD> - Trasformare
da un formato (generalmente grafico) in un altro. "Mi potresti rendere
questo file GIF in PostScript, che devo aggiungere questa figura al mio
articolo?"

<DT><A NAME="requestare"><STRONG>requestare</STRONG> vt. [Fido]</A><DD>
- Vedi <A HREF="f.html#frequestare"> frequestare</A>.

<DT><A NAME="resettare"><STRONG>resettare</STRONG> vt.</A><DD> -
1. Riportare un calcolatore alla stessa situazione in cui è
all'accensione, per mezzo delle <A HREF="t.html#tdm"> tre dita
magiche</A>, del tasto RESET posto sul calcolatore stesso o più
brutalmente spegnendolo e riaccendendolo. - 2. Rimettere al valore iniziale
un contatore. "La variabile i tiene conto del numero di richieste al
sistema; ogni mese viene resettata".

<DT><A NAME="ribustrappare"><STRONG>ribustrappare</STRONG> vt.</A><DD> -
Orrendo neologismo che indica lo spegnimento di un calcolatore e la sua
immediata accensione. Differisce da <A
HREF="r.html#resettare">resettare</A>, in quanto quest'ultimo ha sempre una
valenza di "c'è qualcosa che non funziona, vediamo di riportare la
situazione alle condizioni iniziali", mentre si può ribustrappare una
macchina semplicemente per farla partire con un'altra configurazione (linux
oppure <A HREF="o.html#osso">osso</A> al posto del DOS, ...). Etim.: da
bootstrap, la fase di caricamento iniziale del sistema su un calcolatore.

<DT><A NAME="ricorsivita"><STRONG>ricorsività</STRONG>
sf.</A><DD> - Vedi <A HREF="r.html#ricorsivita"> ricorsività</A>.

<DT><A NAME="rilasciare"><STRONG>rilasciare</STRONG> vt.</A><DD> - 1.
Permettere al sistema operativo di utilizzare nuovamente una risorsa
fisica che era stata in precedenza prenotata da un processo (v. <A
HREF="l.html#loccare">loccare</A>). - 2. Rendere disponibile al
pubblico -- generalmente a pagamento -- un pacchetto software. "La
Microsoft ha finalmente rilasciato il DOS 6 -- poteva anche farne a
meno..." Etim.: dall'inglese to release; nel significato 1, probabilmente
una commistione tra to release e to relinquish.

<DT><A NAME="rimappare"><STRONG>rimappare</STRONG> vt.</A><DD> - Modificare
la <A HREF="m.html#mappare">mappatura</A> della tastiera, di solito perché
si vuole usare una tastiera nazionale. "Come si rimappa la tastiera sotto
linux, per usare la tastiera italiana?"

<DT><A NAME="ritornare"><STRONG>ritornare</STRONG> vt.</A><DD> -
Restituire (generalmente un valore) alla procedura chiamante. Notare la
transitività del verbo, opposta all'uso abituale nell'italiano.
"Questa procedura ritorna il numero di bit settati a uno nel byte
di stato". Etim.: dall'inglese to return.

<DT><A NAME="ROFL"><STRONG>ROFL!</STRONG> inter.</A><DD> - Indica
apprezzamento per una battuta. Acronimo inglese da Rolling On Floor
Laughing (rotolando per terra dalle risate). Esiste anche il verbo
derivato, `roflare'. Varianti: ROFLASTC! (... And Scaring The Cat, e
spaventando il gatto); ROLF ((c) IlCosta, che evidentemente voleva
pronunciare la sigla). Non fidatevi di chi dice che la S stia per
squeezing, schiacciando. Noi gli animali li proteggiamo...

<DT><A NAME="rommato"><STRONG>rommato</STRONG> agg.</A><DD> - Di
programma, significa stabilmente memorizzato su ROM, Read Only Memory
(ma questa sigla la sapevate, vero?).

</DL>

<HR>
<B>
[<A HREF="index.html">Introduzione</A>]    [<A HREF="q.html">Precedente</A>]
[<A HREF="s.html"> Seguente</A>]
[<A HREF="indice.html">Indice</A>]
</B>
<HR>

<H5>
Compilazione &#169; 1993 - 1995 Maurizio Codogno<BR>
Alcune voci sono liberamente adattate dal "Jargon File" v.
3.0.0, a cura di Eric S. Raymond. <BR>
Questo testo può liberamente essere riprodotto in tutto o in
parte, purché non a fini di lucro, e citandone la fonte.<BR>
</H5>
</BODY>
</HTML>
