<HTML>
<HEAD>
<TITLE>Il Gergo Telematico: lettera M</TITLE>
<LINK "REV="made" HREF="mailto:mau@beatles.cselt.stet.it">
</HEAD>

<BODY>

<HR>
<B>
[<A HREF="index.html">Introduzione</A>]    [<A HREF="l.html">Precedente</A>]
[<A HREF="n.html"> Seguente</A>]
[<A HREF="indice.html">Indice</A>]
</B>
<HR>

<H1>M</H1>

<DL>

<DT><A NAME="macchina"><STRONG>macchina</STRONG> sf.</A><DD> - Un
qualunque calcolatore (beh, forse i VIC-20 non vengono chiamati in
questo modo nemmeno dai loro più affezionati ex-utenti). Chi
è abituato a lavorare nel mondo dei calcolatori non riesce mai a
concepire come sia possibile che l'"altra gente" pensi sempre
ad un'automobile, quando si parli di macchina...  

<DT><A NAME="macinaredati"><STRONG>macinare dati</STRONG> loc.</A><DD> -
Compiere calcoli complicati e/o noiosi su una serie di dati, per
ricavarne dei risultati sperabilmente più comprensibili.

<DT><A NAME="macro"><STRONG>macro</STRONG> sf. inv.</A><DD> - 1. Un
qualunque insieme di istruzioni in un linguaggio ad alto livello, ed
associata a un nome, in modo che basti richiamare quest'ultimo per
ripetere tutte le istruzioni. - 2. Nella locuzione <B> essersi fatti una
macro</B> per qualcosa, ripetere sempre gli stessi gesti (di solito
banali) nello stesso ordine, come se si eseguisse per l'appunto una
macro. Confr. <A HREF="a.html#algoritmo"> algoritmo</A>.

<DT><A NAME="mangiarsi"><STRONG>mangiarsi</STRONG> vr.</A><DD> - Di 
programma, non fare apparire a video o sulla stampante, per qualche
causa ignota ma sicuramente non voluta. "Uffa, questo programma si
mangia tutte le lettere accentate!"

<DT><A NAME="mailer"><STRONG>mailer</STRONG> [Fido] sm.</A><DD> - Un
programma che permette di scambiare posta tra i <A HREF="b.html#BBS">
BBS</A>.  Esempi di mailer sono <A HREF="d.html#Dbug"> D'Bridge</A>,
FrontDoor, <A HREF="b.html#Binkley"> Binkley</A> (che è tra
l'altro <A HREF="f.html#freeware"> freeware</A>).

<DT><A NAME="mappare"><STRONG>mappare</STRONG> vt. </A><DD> - 1. Associare
ai tasti di una tastiera (specialmente quelli funzione) diversi caratteri
oppure una <A HREF="m.html#macro">macro</A>. "Se usi <TT>vi</TT>, ti
conviene mappare il tasto v col programma di riformattazione paragrafo". 
Vedi anche <A HREF="r.html#rimappare">rimappare</A>. -
2. Associare a un insieme di dati una diversa struttura logica. "NFS mappa
tutti i nomi con più di 8 caratteri, in modo che si possano vedere col
DOS". Etim.: dall'inglese to map.

<DT><A NAME="marchettaro"><STRONG>marchettaro</STRONG> [Roma]
sm.</A><DD> - Addetto al marketing. Inutile sottolineare l'alta stima in
cui tali personaggi sono tenuti da chi, più che le mirabolanti
caratteristiche di un calcolatore, preferisce sapere come questo viene
usato in pratica.

<DT><A NAME="Marcintosh"><STRONG>Marcintosh</STRONG> sm.</A><DD> - Nome
dispregiativo dato al Macintosh da coloro che pensano che la mela
dell'Apple fosse ormai più che bacata quando decise di
commercializzare questo calcolatore. V. <A HREF="g.html#giocattolone">
giocattolone</A>.

<DT><A NAME="matematto"><STRONG>matematto</STRONG> sm.</A><DD> -
Studente o laureato in matematica. Come forse non sapete, costoro sono
una specie in via di estinzione e i pochi membri superstiti mostrano
chiari segni di squilbrio mentale. Se un matematico è poi
interessato ai calcolatori, la pazzia si manifesta con chiarezza
estrema, da cui la "parola valigia" di cui sopra. L'estensore
di queste note è un matematto.

<DT><A NAME="matrix"><STRONG>matrix</STRONG> sf.,sm. [Fido]</A><DD> - 1.
(sf.) La struttura mediante la quale i BBS si scambiano i messaggi
privati tra di loro. - 2. (sm.) Un messaggio privato spedito mediante la
matrix (sign. #1). V. <A HREF="i.html#indirizzomatrix"> indirizzo
matrix</A>.  Etim.: A mia conoscenza, ignota. Dalla matrix (matrice)
degli scrittori cyberpunk? Improbabile, dicono i miei corrispondenti.
Notate che all'estero non viene usato il termine matrix, quanto
piuttosto netmail.

<DT><A NAME="matrixare"><STRONG>matrixare</STRONG> [meno usato
matriciare] vt.</A><DD> - Inviare un <A HREF="m.html#matrix">
matrix</A>.

<DT><A NAME="mecciare"><STRONG>mecciare</STRONG> vt. (depr.)</A><DD> -
Coincidere, combinarsi. Il verbo è usato solo nella lingua
parlata, visto che ci si vergogna a lasciarlo scritto (e poi, come lo si
scriverebbe? matchare??) "I tuoi risultati mecciano con i miei:
perfetto!".

<DT><A NAME="mega"><STRONG>mega</STRONG> pref.,sm.</A><DD> - Un milione,
oppure 2 alla ventesima potenza, pari a 1048576. Come sostantivo
è implicitamente associato a quantità di byte. Regola
empirica: l'unico caso degno di nota in cui un mega vale un milione di
byte è quello dei costruttori di dischi rigidi. Invece per i
<A HREF="f.html#floppino">floppini</A> si giunge all'assurdo di considerare
un mega pari a 1.024.000 byte (l'unico modo per fare tornare gli 1.44 mega
del loro contenuto). Vedi anche <A HREF="k.html#kilo"> kilo</A>, <A
HREF="g.html#giga"> giga</A>, <A HREF="t.html#tera"> tera</A>.

<DT><A NAME="messaggiare"><STRONG>messaggiare</STRONG> vt.</A><DD> -
Spedire un messaggio. Il verbo è usato solo se si pensa di non
ripetere a voce il testo scritto; altrimenti si usa il più
prosaico (e sicuramente più italiano!) verbo
"scrivere".

<DT><A NAME="messaggio"><STRONG>messaggio</STRONG> sm.</A><DD> - Un
testo più o meno lungo, preceduto da una intestazione
comprendente il nome del mittente, il nome di una o più aree
messaggi di cui fa parte, la data e eventualmente il nome di un
destinatario.  &Egrave; l'unità di base nello scambio di
corrispondenza pubblica o privata nei BBS e in genere nei sistemi di
posta elettronica. Cfr. <A HREF="e.html#email"> email</A>.

<DT><A NAME="mil"><STRONG>mettere in linea</STRONG>
vt.</A><DD> - Lasciare la possibilità di <A
HREF="d.html#downloadare"> downloadare</A> un programma su una BBS, o
via anonymous <A HREF="f.html#ftp"> ftp</A>.

<DT><A NAME="mezzocomputer"><STRONG>mezzocomputer</STRONG> sm.</A><DD> -
Il PS/2 IBM, così soprannominato per il /2 finale (v. anche <A
HREF="o.html#osso"> osso</A>). Mai apprezzato per l'ottima ragione che
non è clonabile (la struttura interna è brevettata) e
nessuno ha mai avuto abbastanza voglia da preparare versioni ad hoc di
programmi, quando tanto può utilizzare i comuni programmi dos.

<DT><A NAME="Microscotch"><STRONG>Microscrotch</STRONG> sf. inv.</A><DD> -
Nome spregiativo dato alla Microsoft, probabilmente per il fatto che i suoi
programmi si appiccicano che è un piacere ai dischi e non si riescono più a
buttare via (poiché lasciano ovunque un po' di rumenta).

<DT><A NAME="Microscrof"><STRONG>Microscrof</STRONG> sf. inv.</A><DD> -
Altro nome spregiativo dato alla Microsoft, nota nell'ambiente amatoriale per
fare programmi enormi, bacati e/o carissimi.

<DT><A NAME="MNP"><STRONG>MNP</STRONG></A><DD> - Acronimo di un
protocollo di correzione errori e compressione dati nei trasferimenti
via modem, sviluppato dalla Microcom. Molto in uso alcuni anni fa,
è generalmente soppiantato dalla coppia V.42 - V.42bis. Vedi <A
HREF="p.html#pdt"> protocollo di trasmissione</A>.

<DT><A NAME="modem"><STRONG>modem</STRONG> sm.</A><DD> - Siete riusciti
ad avere tra le mani questo testo senza sapere che cosa è un
modem? Beh, complimenti... siete delle persone fortunate.  In ogni caso,
il modem è un aggeggio che si mette tra il telefono e il <A
HREF="c.html#calcolatore"> calcolatore</A> -- o magari è nascosto
dentro il calcolatore, ma se ne può intuire l'esistenze per mezzo
del filo che spunta dall'interno e va verso il telefono -- e serve per
fare in modo di spedire i dati ad un altro calcolatore, passando per la
linea telefonica. Un po' come il fax, insomma, ma a livello più
di base, evitando la traduzione in carta. Se la spiegazione non vi
soddisfa, siete già sulla buona strada: cercate qualcuno che si
occupa di telematica e costui sarà prontissimo a confondervi
ancora di più le idee! Vedi anche <A HREF="h.html#Hayes">
Hayes</A>, <A HREF="h.html#HST"> HST</A>, <A HREF="m.html#MNP"> MNP</A>,
<A HREF="p.html#pdt"> protocollo di trasmissione</A>.

<DT><A NAME="montare"><STRONG>montare</STRONG> vt.</A><DD> - Fare sì che
una partizione di un disco rigido, oppure un CD o un floppy, vengano visti
dal sistema. "Ricordati di montare i CD in read-only!" Etim.: dall'inglese
to mount.

<DT><A NAME="montone"><STRONG>montone</STRONG> sm.</A><DD> - La <A
HREF="r.html#RAM"> RAM</A> (v.). L'uso è solo scherzoso, non
provatevi ad adoperare il termine con gente che non conoscete
profondamente!

<DT><A NAME="Mozilla"><STRONG>Mozilla</STRONG></A><DD> - Netscape,
probabilmente il più famoso tra i lettori <A HREF="w.html#WWW">WWW</A>. Per
la precisione, Mozilla sarebbe il dinosauro logo del prodotto, ma il
termine è passato ad indicare per metonimia il prodotto stesso,
soprattutto da parte di coloro che non sopportano i <A
HREF="n.html#netscapismo">netscapismi</A> da esso introdotti. Ormai persino
la Netscape Corp. ammette che "si scrive Netscape, ma si pronuncia
Mozilla"!

</DL>

<HR>
<B>
[<A HREF="index.html">Introduzione</A>]    [<A HREF="l.html">Precedente</A>]
[<A HREF="n.html"> Seguente</A>]
[<A HREF="indice.html">Indice</A>]
</B>
<HR>

<H5>
Compilazione &#169; 1993 - 1995 Maurizio Codogno<BR>
Alcune voci sono liberamente adattate dal "Jargon File" v.
3.0.0, a cura di Eric S. Raymond. <BR>
Questo testo può liberamente essere riprodotto in tutto o in
parte, purché non a fini di lucro, e citandone la fonte.<BR>
</H5>
</BODY>
</HTML>
