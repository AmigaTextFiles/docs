<HTML>
<HEAD>
<TITLE>Il Gergo Telematico: lettera S</TITLE>
<LINK "REV="made" HREF="mailto:mau@beatles.cselt.stet.it">
</HEAD>

<BODY>

<HR>
<B>
[<A HREF="index.html">Introduzione</A>]    [<A HREF="r.html">Precedente</A>]
[<A HREF="t.html"> Seguente</A>]
[<A HREF="indice.html">Indice</A>]
</B>
<HR>

<H1>S</H1>

<DL>

<DT><A NAME="sanguisuga"><STRONG>sanguisuga</STRONG> sf.</A><DD> - Sin.
di <A HREF="p.html#puppare"> puppatore</A>.

<DT><A NAME="sbacare"><STRONG>sbacare</STRONG> vt. [Milano]</A><DD> -
Eliminare i <A HREF="b.html#baco">bachi</A> da un programma: sin. <A
HREF="d.html#debuggare">debuggare</A>.

<DT><A NAME="scannare"><STRONG>scannare</STRONG> vt. </A><DD> - Ricavare
un'immagine digitale di un testo o una figura per mezzo di uno scanner.
Può essere la prima fase per poi <A HREF="g.html#giffare"> giffare</A>
questa figura, o si può passare il testo attraverso un riconoscitore di
caratteri, o più banalmente spedirlo con un modem-fax (anche se è buffo
avere uno scanner ma non un fax standard). Il termine, in realtà, ha
moltissime varianti: quella che sembra essere riuscita a proporsi come
ufficiale sul Devoto-Oli è <B>scannerizzare</B> - ma il sottoscritto è
uno dei firmatari del <EM>Trattato per la non proliferazione dei verbi
in -izzare</EM>, e si rifiuta di accettare la parola. Altre varianti
che si possono sentire sono <B>scannerare</B>, <B>scandire</B> e addirittura
<B>scandagliare</B>, che sembra un poco esagerato.

<DT><A NAME="scaricare"><STRONG>scaricare</STRONG> vt.</A><DD> - Sin. di <A
HREF="d.html#downloadare">downloadare</A>; prelevare un programma da una
BBS.

<DT><A NAME="scheda"><STRONG>scheda</STRONG> sf.</A><DD> - Un componente
hardware formato da un rettangolo di bachelite riempito di circuiti
integrati che si aggiunge alla configurazione di un cacolatore e che
comunica con esso per mezzo di un connettore attraverso il quale passano
i dati. L'equivalente inglese è card (e non board, che si applica
alla scheda principale di un sistema).

<DT><A NAME="schermata"><STRONG>schermata</STRONG> sf.</A><DD> -
L'immagine che appare a video. Generalmente usato per indicare un
disegno in <A HREF="g.html#graficaASCII"> grafica ASCII</A> o qualcosa
di caratteristico di un programma.

<DT><A NAME="scompattare"><STRONG>scompattare</STRONG> vt.</A><DD> -
L'opposto di <A HREF="c.html#compattare"> compattare</A> (l'avreste mai
immaginato?): ricavare un insieme di programmi da un file <A
HREF="c.html#compresso"> compresso</A>.

<DT><A NAME="scrollare"><STRONG>scrollare</STRONG> vt.</A><DD> - Far
scorrere il testo sullo schermo, cambiare di <A HREF="v.html#videata">
videata</A> in sequenza. Etim:. Calco dall'inglese `to scroll'
(srotolare); non risulta che la traduzione corretta sia mai stata usata.
Quando viene usato in presenza dei profani alcuni degli addetti ai
lavori scuotono il terminale per provocare il panico ...

<DT><A NAME="sedersi"><STRONG>sedersi</STRONG> vr.</A><DD> - Di un
calcolatore, diminuire improvvisamente di prestazioni, fino a valori
orrendamente bassi. Può essere dovuto a improvvise richieste da
parte di un programma, oppure a problemi legati all'hardware come il
rovinarsi del quarzo.

<DT><A NAME="servente"><STRONG>servente</STRONG> sm.</A><DD> - Un server,
cioè un calcolatore che soddisfa le richieste di un altro calcolatore detto
<B>cliente</B>. Uso: ricercato. Etim.: dalla coppia inglese client/server,
per similarità col termine "cliente".

<DT><A NAME="sessione"><STRONG>sessione</STRONG> sf.</A><DD> - Il
collegamento (interattivo) con un sistema remoto. &Egrave; possibile
avere una sessione all'interno di un'altra sessione, se ad esempio si fa
un <A HREF="t.html#telnet">telnet</A> su un altro <A
HREF="s.html#sito">sito</A>.  "Se apri una sessione ftp su sunsite, puoi
controllare se è arrivata l'ultima versione del kernel linux?"<BR>
Importante: non si può avere una "sessione HTML", ad esempio, proprio
perché ogni richiesta è immediatamente soddisfatta, e quindi la
"sessione" sarebbe terminata ogni volta che arriva una pagina. Etim.:
dall'inglese session.

<DT><A NAME="settare"><STRONG>settare</STRONG> vt.</A><DD> - 1. Dare un
valore a una variabile. "Per usare <TT>trn</TT>, devi settare la 
<A HREF="v.html#vda">variabile d'ambiente</A> <TT>NNTPSERVER</TT> col nome 
del tuo server news. - 2. Detto di record o di file di configurazione, 
rispettivamente riempirne i campi, oppure scrivere i vari parametri di
configurazione. "Se setti correttamente il tuo <TT>~/.rhosts</TT>, non hai
bisogno di scrivere la tua password quando ti colleghi in remoto". - 3.
Posizionare la parte analogica di un'apparecchiatura in maniera adatta.
Etim.: dall'inglese to set.

<DT><A NAME="shareware"><STRONG>shareware</STRONG> agg. inv.</A><DD> -
Un programma che non è venduto direttamente, ma è fatto
circolare in una versione più o meno completa sulle <A
HREF="b.html#BBS"> BBS</A> - to share significa condividere, in inglese.
All'utente che dopo un periodo di prova ritiene di continuare a
utilizzare il programma è richiesto di spedire una certa somma
(dai 15 ai 60 dollari, in genere) all'autore del programma stesso. Il
fatto che un programma shareware costi molto meno di uno comperato in un
negozio non è necessariamente indice di minore qualità;
ricordatevi che le spese di ricarico del negoziante e quelle di
pubblicità non esistono e che in genere la struttura di vendita
è virtualmente nulla. Ovviamente anche lo shareware risente dei
costi delle copie pirata (o meglio, di cui ci si dimentica di inviare la
somma richiesta)... Vedi anche <A HREF="c.html#cardware"> cardware</A>,
<A HREF="f.html#freeware"> freeware</A>, <A HREF="p.html#PD"> PD</A>.

<DT><A NAME="shell"><STRONG>shell</STRONG> /scell/ sf.</A><DD> - 
Il programma interprete dei comandi e dal quale si <A
HREF="l.html#lanciare">lanciano</A> tutti gli altri programmi; l'<A
HREF="i.html#interfaccia">interfaccia</A> tra utente e sistema,
sempre testuale e mai grafica. Macintosh e <A
HREF="u.html#uindous">uindous</A> non hanno shell; il <A
HREF="d.html#dosso">dosso</A> viene fornito con COMMAND.COM (anche se molti
installano subito 4DOS); su Unix si trovano sh, bash, csh, ksh, zsh e
probabilmente tutte le combinazioni di tre lettere che terminano in sh.
Etim.: dall'inglese shell: vedi anche <A
HREF="s.html#shellare">shellare</A>.

<DT><A NAME="shellare"><STRONG>shellare</STRONG> /scellare/ vi.</A><DD>
- 1. Abbandonare momentaneamente il programma che si sta eseguendo, per
compiere delle altre operazioni (richiamando perciò una nuova <A
HREF="s.html#shell">shell</A>). Ad esempio, se si è collegati con un BBS
si può shellare per vedere se il file che si è appena <A
HREF="p.html#puppare">puppato</A>) è arrivato correttamente. - 2. Più in
generale, mettersi temporaneamente a fare qualcos'altro, con la ferma
intenzione di ritornare in fretta alla precedente occupazione. "Shello
un attimo per andare a comprare un po' di bevande".  Etim.: dall'inglese
to shell, sbucciare. Si noti che gli americani usano anche il verbo "to
shell out" col significato di "sborsare", ma quest'uso è sconosciuto da
noi.

<DT><A NAME="shiftare"><STRONG>shiftare</STRONG> /sciftare/ vi.</A><DD>
- Spostarsi in maniera congruente: scorrere, fare posto. Una <A
HREF="p.html#patterna">patterna</A> di bit si shifta a sinistra di una
posizione ad esempio se da 00111010 si passa a 01110100: il verbo si può
anche estendere alle persone.  "Per favore, shiftatevi a sinistra ad
occupare quel posto libero, che io non riesco a raggiungerlo!".  Etim.:
dall'inglese to shift, spostare.

<DT><A NAME="sito"><STRONG>sito</STRONG> sm.</A><DD> - Un calcolatore in
rete, tipicamente con la possibilità di poterci fare <A
HREF="f.html#ftp">ftp</A>. "tsx è il sito principale per i programmi linux,
hobbes per quelli <A HREF="o.html#osso">osso</A>,
cica per i <A HREF="u.html#uindous">uindous</A>, e
simtel per i <A HREF="d.html#dosso">dossi</A>". Etim.: dall'inglese site,
locazione.

<DT><A NAME="skillato"><STRONG>skillato</STRONG> agg.</A><DD> - Non avrei
mai pensato di dovere aggiungere anche questo termine nel
<CITE>Gergo</CITE>: riconosco che i termini da me inseriti sono spesso
dei colpi bassi inferti alla lingua italiana, ma non pensavo di potere
cadere così in basso. Purtroppo, però, ho sentito persone che parevano
degli esseri quasi normali dire "Bisogna essere skillati nell'ambiente
target" senza nemmeno arrossire al pensiero di quello che stavano
pronunciando, e quindi rimane doveroso avvisare le giovani generazioni
di quello che potrebbero aspettarsi. In pratica, skillato, anche se
deriva dall'inglese skill, non ha il significato di "abile", quanto
piuttosto quello di "esperto, in grado di ottenere buoni risultati".

<DT><A NAME="smanettare"><STRONG>smanettare</STRONG> vi.</A><DD> - Il
termine che io ritengo il vero equivalente italiano del verbo inglese
"to hack". A dire il vero stavo meditando se
"maroccare" o "taroccare" potessero essere
utilizzati, ma un rapido sondaggio mi ha fatto propendere per questa
voce. Sì, i soliti scontenti bofonchieranno, usi quattro sillabe
per una parola di quattro lettere... Non è colpa mia se
l'italiano è più logorroico, no?

<DT><A NAME="smanettone"><STRONG>smanettone</STRONG> sm.</A><DD> -
L'hacker, nel <EM>vero</EM> senso della parola (non cioè coloro
il cui unico scopo è quello di penetrare nei sistemi altrui, e
che purtroppo amano farsi chiamare hacker anche loro). In realtà
nemmeno l'estensore di queste note usa sempre questo termine, e spesso
adopera hacker. Sarebbe però bello se esso entrasse più
nell'uso, visto che rende davvero l'idea di qualcuno che si mette a fare
qualcosa per puro diletto e con passione, la vera molla alla base degli
hacker.

<DT><A NAME="sofficiume"><STRONG>sofficiume</STRONG> sm. [Milano]</A><DD> -
Il software, naturalmente. Non rabbrividite alla parola: aspetto sempre che
qualcuno esca fuori con "logicale", scimmiottando i francesi...

<DT><A NAME="sorci"><STRONG>sorci</STRONG> sm. pl. [Milano]</A><DD> -
I <A HREF="s.html#sorgente">sorgenti</A>. Notare la forma soltanto plurale
(mentre `sorgente' può essere usato anche al singolare come nome
collettivo). Non confondetelo con <A HREF="t.html#topo">topo</A>!

<DT><A NAME="sorgente"><STRONG>sorgente</STRONG> sm. [al pl. anche
femminile]</A><DD> - Un programma in forma compilabile (il che non
significa necessariamente leggibile: esistono dei programmi appositi che
rendono un sorgente incomprensibile, in modo che possa essere
distribuito a persone che abbiano bisogno di compilarlo su
un'architettura particolare senza che esse possano capirne la
struttura). Opp. <A HREF="b.html#binario"> binario</A>. Etim.:
dall'inglese source.

<DT><A NAME="sortare"><STRONG>sortare</STRONG> vt.</A><DD> - Mettere in
un ordine specifico; ordinare. "La <A HREF="n.html#nodelist">
nodelist</A> deve essere sortata per numero di nodo, o non è
necessario?". Etim.: dall'inglese to sort.

<DT><A NAME="sotto"><STRONG>sotto</STRONG> prep.</A><DD> - 1. All'interno
della directory indicata: vedendo graficamente l'albero del filesystem, si
capisce perché un file stia "sotto". "I file di sistema di Linux si trovano
sotto /etc e /sbin". - 2. Relativo a un sistema operativo. "Sotto DOS si
hanno solo 640K di memoria convenzionale, ma sotto Windows non ci se ne
accorge".

<DT><A NAME="spannometria"><STRONG>spannometria</STRONG> sf.</A><DD> -
La regina delle scienze approssimate. Da spanna e -metria. Può 
sembrare strano che in un ambiente preciso fino alle più piccole
minuzie resti ancora posto per la s., ma la cosa acquista senso quando si
pensa che spesso ad esempio non è affatto necessario calcolare al
byte lo spazio di memoria occupato da un programma: basta pertanto una
misura spannometrica tanto per essere sicuri che ci stia in un <A 
HREF="d.html#dischetto">dischetto</A>.

<DT><A NAME="spara-spara"><STRONG>spara-spara</STRONG> sm.</A><DD> - Un
<A HREF="v.html#videogioco"> videogioco</A> in cui l'unica
attività richiesta al giocatore è di sparare a tutto
ciò che si muove: l'equivalente della locuzione inglese
"shoot'em up". Il termine è di per sé neutro:
dal contesto si può capire se è usato in maniera
apprezzativa o dispregiativa. Es.: "Project X è uno s.-s.
bellissimo: provalo!" "Un altro s.-s.? Non ne posso
più!". Vedi anche <A HREF="r.html#raddoppiamento">
raddoppiamento</A>.

<DT><A NAME="spellare"><STRONG>spellare</STRONG> vt.</A><DD> - Un altro dei
verbi che danno l'impressione che i telematici abbiano delle tendenze
sadiche, che tendono poi ad emergere nel lessico da loro utilizzato
(vedi anche <A HREF="s.html#scannare">scannare</A>). In realtà il
termine significa semplicemente "fare lo spelling", oppure, nel caso si
preferisca l'italiano DOC, "compitare". Es.: "Potresti mica spellarmi
Kernigham?"

<DT><A NAME="splittare"><STRONG>splittare</STRONG> vt.</A><DD> -
Dividere in due o più parti, per ragioni di eccessiva grandezza
di un file o di un insieme in genere. Etim.: dall'inglese to split,
dividere.

<DT><A NAME="sproteggere"><STRONG>sproteggere</STRONG> vt.</A><DD> -
Eliminare le protezioni software associate a un programma, in modo da
renderne libera la copia o il suo uso. Lo sproteggere comporta sempre un
certo lavoro (almeno da parte della prima persona che lo fa!), a
differenza della copia brutale con programmi appositi (gli utenti Apple
ricorderanno sicuramente Locksmith). V.  <A HREF="c.html#craccare">
craccare</A>.

<DT><A NAME="sds"><STRONG>stile di scrittura</STRONG></A><DD> -
Consiglio a chiunque si avvicini per la prima volta al messaggio scritto
a un terminale di ricordarsi che la povertà dei caratteri a
disposizione spesso non permette di capire se l'interlocutore stava
semplicemente scherzando o diceva sul serio. Usare una <A
HREF="f.html#faccina"> faccina</A> è utile, ma alle volte chi
scrive pensa che sia evidente l'intento scherzoso anche senza di essa, e
chi legge no. Sono nate innumerevoli discussioni a questo proposito...
cercate di ricordarvene quando scrivete.

<DT><A NAME="stoppare"><STRONG>stoppare</STRONG> vt.</A><DD> - 1.
Terminare un processo in maniera brutale.  - 2.  Sospendere
temporaneamente un processo, lasciando però la possibilità
di riprenderlo in seguito.

<DT><A NAME="sdc"><STRONG>stringa di connessione</STRONG> s.</A><DD> -
Quello che appare al terminale quando il modem è riuscito a
connettersi al sistema remoto e specifica il tipo di connessione
avvenuta. Il formato tipico è dato dalla parola CONNECT, dalla
velocità di connessione in <A HREF="b.html#bps"> bps</A> (anche
se esistono modem che scrivono CONNECT 9600 pur avendo un collegamento a
2400 bps più V.42bis), e dai vari protocolli usati, come <A
HREF="a.html#ARQ"> ARQ</A>, <A HREF="m.html#MNP"> MNP</A>, V.42bis e
simili. Esistono anche le stringhe di mancata connessione, le più
comuni delle quali sono NO CARRIER, NO DIALTONE, NO ANSWER e BUSY.

<DT><A NAME="Sturmtruppen"><STRONG>Sturmtruppen</STRONG> sm.</A><DD> -
Nomignolo dato a <CITE>The C++ Reference Manual</CITE> di Bjarne
Stroustrup, <A HREF="b.html#bibbia"> bibbia</A> del C++.

<DT><A NAME="su"><STRONG>su</STRONG> avv.</A><DD> - Il contrario di <A
HREF="g.html#giu"> giù</A>: funzionante. Principalmente usato
nella locuzione "essere tornato su", essere di nuovo in
funzione.

<DT><A NAME="succhiatore"><STRONG>succhiatore</STRONG> vt.</A><DD> - 
Chi si collega ad una BBS solamente per prelevare immagini porno. Vedi
anche <A HREF="c.html#ciucciatore">ciucciatore</A>.

<DT><A NAME="suffpiccolo"><STRONG>sufficientemente
piccolo</STRONG> loc.</A><DD> - Espressione usata ironicamente per
indicare il contrario di quanto affermato. Se ad esempio la prima
versione di un programma parte con una bella schermata, si può
esclamare "Funziona!" Quando poi si vede che non appena si
muove il mouse il programma si pianta, si può aggiungere:
"Beh, per valori di `funziona' sufficientemente piccoli...".
Etim.: dalla matematica.

<DT><A NAME="supportare"><STRONG>supportare</STRONG> vt.</A><DD> - Di
programma o hardware, potere essere utilizzato con; potere comprendere il
formato di; riuscire a sostenere. Esempi: "xfig supporta sia i font LaTeX
che quelli PostScript"; "<A HREF="u.html#uord">uord</A> supporta
l'inserimento di file Excel"; "Questa <A HREF="b.html#BBS">bbs</A> supporta
fino a quattro utenti contemporaneamente". Spesso lo si sente pronunciare
<STRONG>sopportare</STRONG>, probabilmente una falsa etimologia dovuta
al fatto che le prestazioni ottenibili hanno tanto l'aria di dire "Sì,
te lo faccio, ma proprio perché sei tu..." Etim.: dall'inglese to
support, sostenere.

<DT><A NAME="svicciare"><STRONG>svicciare</STRONG> vt.</A><DD> -
Commutare. Esistono anche le varianti <B>suicciare</B> (con la s dolce),
e, a Roma, <B>sguicciare</B>. Etim.: dall'inglese switch, commutatore.

<DT><A NAME="swappare"><STRONG>swappare</STRONG> /zuapp'are/ vt., vi.</A><DD> -
Scambiare il valore di due variabili; est., (far) scambiare di posto due
cose o persone. "Potreste mica swapparvi? Dovrei parlare col tuo vicino di
posto". Nota: a differenza di <A HREF="s.html#svicciare">svicciare</A>, la
w non è stata assimilata. Etim.: dall'inglese to swap.

<DT><A NAME="SysCon"><STRONG>SysCon</STRONG> sm. [Fido]</A><DD> - La
mitica riunione nazionale di tutti i <A HREF="s.html#sysop"> sysop</A>
Fidonet. Il termine mitico non sta certo ad indicare l'altissimo grado
di importanza che viene dato a queste riunioni, quanto piuttosto il
fatto che non era mai molto semplice scoprire quando, dove e soprattutto
se un SysCon venisse tenuto. I costi oggettivamente non trascurabili per
organizzare una riunione del genere, e soprattutto il tempo portato via
ai poveri volontari, fa sì che spesso un SysCon è morto
prima ancora di nascere.

<DT><A NAME="sysop"><STRONG>sysop</STRONG> /s'isop/, /s'aisop/
sm. inv. [Fido]</A><DD> - Chi gestisce un <A HREF="b.html#BBS"> BBS</A>.
Di solito un appassionato che sa perfettamente di perdere soldi e
guadagnarci dei mal di pancia, ma che dice che tanto un qualunque hobby
è una perdita di soldi; più raramente, qualcuno che pensa
che potrebbe farci su dei soldi e prima o poi si accorge che in
realtà ci sta perdendo.  Vedi anche <A HREF="s.html#sysoppo">
sysoppo</A>.

<DT><A NAME="sysoppo"><STRONG>sysoppo</STRONG> sm. [Fido]</A><DD> - Sin.
di <A HREF="s.html#sysop"> sysop</A>. Esiste anche la forma femminile
<B>sysoppa</B>, che per ovvie ragioni non è molto comune.
(L'unica sysoppa che io conosco che non abbia sviluppato tale malattia a
causa di fidanzati/mariti impallinati di calcolatori è la
bolognese Paola Cerioli. Ciao, Paola!) Ha una connotazione più
familiare di sysop, e viene usato in genere solo quando ci si conosce di
persona.

</DL>

<HR>
<B>
[<A HREF="index.html">Introduzione</A>]    [<A HREF="r.html">Precedente</A>]
[<A HREF="t.html"> Seguente</A>]
[<A HREF="indice.html">Indice</A>]
</B>
<HR>

<H5>
Compilazione &#169; 1993 - 1995 Maurizio Codogno<BR>
Alcune voci sono liberamente adattate dal "Jargon File" v.
3.0.0, a cura di Eric S. Raymond. <BR>
Questo testo può liberamente essere riprodotto in tutto o in
parte, purché non a fini di lucro, e citandone la fonte.<BR>
</H5>
</BODY>
</HTML>
