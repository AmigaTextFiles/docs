<HTML>
<HEAD>
<TITLE>Il Gergo Telematico: lettera F</TITLE>
<LINK "REV="made" HREF="mailto:mau@beatles.cselt.stet.it">
</HEAD>

<BODY>

<HR>
<B>
[<A HREF="index.html">Introduzione</A>]    [<A HREF="e.html">Precedente</A>]
[<A HREF="g.html"> Seguente</A>]
[<A HREF="indice.html">Indice</A>]
</B>
<HR>

<H1>F</H1>

<DL>



<DT><A NAME="faccina"><STRONG>faccina</STRONG> sf.</A><DD> - Una
combinazione di caratteri come <TT>:-)</TT> tale che se una persona
con un minimo di immaginazione piega il capo a sinistra (o ruota di 90
gradi in senso orario il monitor) può riconoscere una faccia (in
questo caso sorridente) stilizzata. La quantità di faccine
esistenti è enorme; le più usate sono quella sopra (che
significa "non prendere troppo sul serio quello che dico!": v.
<A HREF="s.html#stilediscrittura"> Stile di scrittura</A>) e quella
<TT>:-(</TT> , che indica tristezza.

<DT><A NAME="failetto"><STRONG>failetto</STRONG> sm.</A><DD> - Un file
piccolo (tipicamente non superiore ai 10K). Non tutti i file piccoli sono dei
failetti, però: occorre che esso sia importante per una qualche ragione, ad
esempio perché contiene dei dati utili. "Ti ho messo in questo failetto
l'indice dei programmi di utilità che ho sul mio PC". Etim.: dall'inglese
file, nel caso qualcuno non se ne fosse accorto.

<DT><A NAME="fareanche"><STRONG>fare anche il caffé</STRONG>
loc.</A><DD> - Detto di hardware o software che ha un'enorme
quantità di feature, tra cui non stonerebbe anche questa. Es.:
"Hai visto il nuovo processore Intel? Ha dentro praticamente tutto,
ed è già prevista l'espansione per fare il
caffé!".

<DT><A NAME="FC"><STRONG>FC</STRONG> sm. [Fido]</A><DD> - Abbreviazione
di formal complaint, reclamo formale. (Già che ci sono, una nota:
complaint con la t finale è il sostantivo; il verbo
corrispondente è to complain.) &Egrave; nella gerarchia Fidonet
l'equivalente di una querela; se qualcuno ritiene di essere
ingiustamente danneggiato, può inoltrare un FC al proprio
superiore gerarchico. Ovviamente l'identità dell'acronimo con
quello di un'altra interiezione ha fatto sì che il termine
è passato nell'uso comune; se uno dice "FC!" in un area
leggera, non intende generalmente fare un reclamo formale...

<DT><A NAME="femmina"><STRONG>femmina, calcolatore</STRONG> sm.</A><DD>
- Esiste una teoria abbastanza diffusa che afferma che i calcolatori
hanno un sesso ben preciso, anche se a prima vista non si possono
distinguere. I calcolatori femmina sono quelli che hanno dei
malfunzionamenti periodici, mai gravissimi ma comunque noiosi: i
calcolatori maschio possono andare avanti per dei mesi senza alcun
problema, ma quando cominciano a guastarsi ci vuole un bel po' di tempo
prima che si riesca ad averli di nuovo funzionanti perfettamente.
D'accordo, non sarà politicamente corretto, ma è la
verità.

<DT><A NAME="fermaporte"><STRONG>fermaporte</STRONG> [Bologna]
sm.</A><DD> - Nome dispregiativo dato agli Amiga da chi utilizza un
sistema basato su Intel. Intende raffigurare il migliore uso che si
può fare di un tale calcolatore. Etim.: Prob. deriva da un libro
di Douglas Adams (v. <A HREF="g.html#guida"> Guida, la</A>), dove un
calcolatore che non aveva nessun altro tipo di utilità veniva
utilizzato per bloccare una porta.  Vedi <A HREF="d.html#dosso">
dosso</A>, <A HREF="g.html#giocattolone"> giocattolone</A>.

<DT><A NAME="fiammata"><STRONG>fiammata</STRONG> sf.</A><DD> - Sinonimo
di <A HREF="f.html#flame"> flame</A>. Al momento non è ancora
molto usato (così come il verbo corrispondente,
"fiammare"), ma la speranza è che il termine prenda
piede. Su, ragazzi, usate un po' l'italiano quando non fa ridere i
polli!

<DT><A NAME="ficia"><STRONG>ficia</STRONG> sf.</A><DD> - Caratteristica
notabile di un programma. Ovviamente la caratteristica si può
fare notare per la sua utilità, ma anche perché dimostra
che alle volte chi scrive un programma non ha nessuna idea di cosa esso
debba fare, e costringe il povero utilizzatore a salti mortali pur di
riuscire a ottenere quanto voluto. Etim.: traslitterazione dell'inglese
feature.

<DT><A NAME="Fidonet"><STRONG>Fidonet</STRONG> /f'idonet/, evit.
/f'aidonet/</A><DD> - La più famosa rete mondiale di <A
HREF="b.html#BBS"> BBS</A>. Nata come al solito negli Stati Uniti, e
chiamata in questo modo dal nome di uno dei primissimi programmi di BBS,
Fido (comprensivo di disegno di cane col floppy), comprende più
di 10000 nodi in tutto il mondo, di cui circa 450 in Italia. Gli
aderenti alla rete si scambiano tra loro messaggi e <A
HREF="m.html#matrix"> matrix</A>, e, soprattutto in Italia, tendono a
trovarsi per farsi dei lauti pranzetti: la via italiana alla telematica!

<DT><A NAME="firme"><STRONG>firme</STRONG></A><DD> - &Egrave;
interessante notare il fatto che le "firme elettroniche" delle
persone, per la povertà dell'insieme di caratteri che si
può usare, denotano una certa fantasia. Molta gente si lancia in
<A HREF="g.html#graficaASCII"> grafica ASCII</A> e crea delle firme di
alcune righe, che fanno imbestialire altri che se ne ritrovano dieci di
fila quando leggono i messaggi; c'è chi aggiunge un commentino al
nome - o tra nome e cognome, come è stato il caso di
Alex-CDROM-Martelli; chi attacca direttamente l'articolo al cognome,
come IlCosta e unMario (occorre mettere le maiuscole al posto giusto!),
e chi usa un'abbreviazione comprensiva di caratteri non alfabetici.
L'estensore di queste note, ad esempio, era stufo di confondersi con
tutti gli altri Maurizio (oppure Mau) e, essendo una persona che cerca
di non esagerare, ha circondato il nomignolo cal carattere che accendeva
meno pixel, da cui .mau. ; l'ingegner Paolo Marincola, che ama scrivere
in C, usa come firma __pma__ che fa tanto simbolo di preprocessore.

<DT><A NAME="fittare"><STRONG>fittare</STRONG> vt</A><DD> - Essere in
accordo con uno schema o una teoria. "Sì, il comportamento
di quel <A HREF="b.html#baco"> baco</A> fitta bene con la tua idea che
ci sia un puntatore maldefinito". Etim.: dall'inglese to fit, per
mezzo del gergo fisico-statistico.

<DT><A NAME="fixare"><STRONG>fixare</STRONG> vt.</A><DD> - Correggere un
programma in modo che funzioni come voluto.  Il verbo viene usato anche
in senso ironico: quando una caratteristica molto comoda, anche se non
documentata, di un programma viene eliminata nelle versioni successive,
si dice che il programma stesso è stato "fixato". Non
viene usata la forma traslitterata <B>fissare</B>, ma l'azione
corrispondente viene indifferentemente chiamata fixaggio o fissaggio.

<DT><A NAME="flaggare"><STRONG>flaggare</STRONG> vt.</A><DD> - <A
HREF="s.html#settare"> settare</A> una variabile al valore logico
"su", per permettere di ritrovare facilmente il campo a cui la
variabile è collegata. Es.: "Questo programma di lettura
on-line dei messaggi permette di flaggare quelli che ti interessano, in
modo da poterli rileggere poi con calma e rispondere loro". Etim.:
dall'inglese flag, letteralmente bandiera ma nel linguaggio informatico
semplicemente "indicatore".

<DT><A NAME="flame"><STRONG>flame</STRONG> /fl'eim/ sf.</A><DD> - Una
polemica scritta tra due o più utenti. Può essere derivata
da una <A HREF="g.html#guerrasanta"> guerra santa</A>, ma nella maggior
parte dei casi la sua causa è un'affermazione magari scritta con
un intento umoristico, ma che fuori da un contesto espressivo assomiglia
più a un insulto. La maniera migliore per terminare una sfilza di
flames è sentirsi a voce o meglio ancora di persona; il modo
migliore per non iniziarle nemmeno è piazzare immediatamente una
<A HREF="f.html#faccina"> faccina</A>, e lasciare passare almeno una
giornata prima di rispondere a un <A HREF="m.html#messaggio">
messaggio</A> che ci ha scaldato. Etim.: dall'inglese flame, fiamma.

<DT><A NAME="floppino"><STRONG>floppino</STRONG> sm.</A><DD> - Un floppy
disk da 3 pollici e mezzo. Nota: il diminutivo è nato rispetto ai
floppy da 5 pollici e un quarto, che però non sono mai stati
chiamati "flopponi", termine eventualmente riservato agli 8
pollici, se mai qualcuno ne riesce a trovare uno... Vedi anche <A
HREF="d.html#discorigido"> disco rigido</A>.

<DT><A NAME="font"><STRONG>font</STRONG> sm. inv.</A><DD> - L'insieme di
caratteri che hanno certe caratteristiche comuni (lo stile, la grandezza, e
così via), che appaiono a video o sulla stampante. In tipografia si
parla di carattere e tipo. Ad esempio, il font usato spesso nei terminali
è un Courier, mentre una pagina stampata usa spesso l'Helvetica
oppure il Times Roman.

<DT><A NAME="formattare"><STRONG>formattare</STRONG> vt.</A><DD> -
1. Fare in modo che un <A HREF="f.html#floppino">floppino</A> possa contenere
dei dati, dando una struttura alle particelle magnetiche ivi 
contenute (formattazione a basso livello). &Egrave; anche possibile formattare 
un <A HREF="d.html#discorigido">disco rigido</A>, ma tipicamente questa
operazione viene fatta in fabbrica e anzi è spesso sconsigliato il
ripeterla. - 2. Aggiungere a un supporto magnetico formattato (nel
precedente significato) la struttura logica che gli permette di essere
riconosciuto dal sistema operativo (formattazione ad alto livello).

<DT><A NAME="forwardare"><STRONG>forwardare</STRONG> vt.</A><DD> -
Spedire un <A HREF="m.html#messaggio"> messaggio</A> ricevuto, senza
modificarlo, a qualcun altro: copiare un messaggio di una qualche
conferenza di un BBS su un'altra conferenza. &Egrave; importante che il
messaggio originale non sia assolutamente modificato: altrimenti si
parla piuttosto di <A HREF="q.html#quotare"> quotare</A>.

<DT><A NAME="freeware"><STRONG>freeware</STRONG> agg. inv.</A><DD> -
"Aggratis". Un programma freeware è liberamente
utilizzabile senza richiedere il pagamento di alcunché. L'unica
differenza tra il freeware e il <A HREF="p.html#PD"> PD</A> sta nel
fatto che in questo caso l'autore ha messo un copyright sul programma
(che quindi non può essere venduto da altri), pur lasciando
appunto il diritto di libera copia ed utilizzo. Agli utenti abituati
alla Microsoft ciò può sembrare assurdo, ma nel mondo Unix
questa più che l'eccezione è la regola; sono assai noti ad
esempio i prodotti GNU, ed esistono persino società che
guadagnano soldi semplicemente offrendo l'assistenza su questi
programmi, come la Cygnus (il cui nome è un acronimo che sta per
"Cygnus, Your GNU Support").

<DT><A NAME="frequestare"><STRONG>frequestare</STRONG> vt.
[Fido]</A><DD> - Richiedere un file a una  BBS automaticamente, per
mezzo di un opzione offerta dai programmi di <A HREF="p.html#point">
point</A> che si chiama File Request ed è spesso abbreviata in
FReq, da cui il verbo. Esiste anche la forma "filerequestare",
e l'avverbio "frequestabile". Notate che non tutte le BBS
ammettono la possibilità di frequestare files, visto che in
questo modo si evitano tutte le limitazioni che un utente normalmente
ha.

<DT><A NAME="frullare"><STRONG>frullare</STRONG> vi.</A><DD> - Di <A
HREF="d.html#discorigido"> disco rigido</A> (molto raramente di floppy),
indica il rumore fatto dalle testine quando si muovono furiosamente
perché l'input/output di dati è molto alto e sparpagliato
per la superficie del disco stesso. Normalmente non ha alcuna valenza
semantica, ma a volte può indicare preoccupazione in chi teme per
la vita residua del suo povero disco e soprattutto per i suoi programmi
che non hanno alcun backup.

<DT><A NAME="frullatore"><STRONG>frullatore</STRONG> sm.</A><DD> -
L'unità floppy di un Macintosh. Così chiamato non tanto
per il rumore che fa, in realtà non troppo diverso da quello
delle altre macchine, quanto per la tendenza cannibalizzante che ha nei
confronti del povero <A HREF="f.html#floppino"> floppino</A> che dopo
poche letture ha dei seri problemi di identità. Ad essere
sinceri, non è che i lettori di floppini delle Sun siano tanto
migliori, ma visto che non sono usati più di tanto, nessuno si
è ancora preoccupato.

<DT><A NAME="ftp"><STRONG>ftp</STRONG> /effetip'i/</A><DD> - Il File
Transfer Protocol, un <A HREF="p.html#protocollo">protocollo</A> per
trasferire files (lo dice l'acronimo stesso!) usato nelle reti locali e
non. In pratica si intende sempre la sua variante detta "anonymous
ftp", per cui anche senza essere noti al nodo remoto è
possibile collegarsi e prendere files, più o meno come nel <A
HREF="f.html#frequestare"> frequestare</A>.

<DT><A NAME="fustone"><STRONG>fustone</STRONG> [Fido] sm.</A><DD> -
Nomignolo dato a D'Bridge, derivato da uno dei suoi nomignoli (D'xan).
Vedi <A HREF="d.html#dbug"> D'bug</A>.

</DL>

<HR>
<B>
[<A HREF="index.html">Introduzione</A>]    [<A HREF="e.html">Precedente</A>]
[<A HREF="g.html"> Seguente</A>]
[<A HREF="indice.html">Indice</A>]
</B>
<HR>

<H5>
Compilazione &#169; 1993 - 1995 Maurizio Codogno<BR>
Alcune voci sono liberamente adattate dal "Jargon File" v.
3.0.0, a cura di Eric S. Raymond. <BR>
Questo testo può liberamente essere riprodotto in tutto o in
parte, purché non a fini di lucro, e citandone la fonte.<BR>
</H5>
</BODY>
</HTML>
