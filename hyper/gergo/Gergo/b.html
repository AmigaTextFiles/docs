<HTML>
<HEAD>
<TITLE>Il Gergo Telematico: lettera B</TITLE>
<LINK "REV="made" HREF="mailto:mau@beatles.cselt.stet.it">
</HEAD>

<BODY>

<HR>
<B>
[<A HREF="index.html">Introduzione</A>]    [<A HREF="a.html">Precedente</A>]
[<A HREF="c.html"> Seguente</A>]
[<A HREF="indice.html">Indice</A>]
</B>
<HR>

<H1>B</H1>

<DL>

<DT><A NAME="baco"><STRONG>baco</STRONG> sm. </A><DD> - Errore trovato in
un programma; anche in senso traslato, come una falla ad esempio in un
ragionamento. Più raramente è stata udita la forma
"buco". Etim.: Calco dall'inglese bug.

<DT><A NAME="badalicco"><STRONG>badalicco</STRONG> sm. [Fido]</A><DD> -
Unità di misura della percentuale di <A HREF="q.html#quotare">
quotatura</A> di un <A HREF="m.html#messaggio">messaggio</A>
equivalente a cinque videate standard. Detta così dal nome di
Magic.Alex Badalic, che ebbe un periodo di citazioni particolamente
prolisse e venne esposto al pubblico ludibrio in uno dei messaggi
probabilmente più belli mai apparsi in Fidonet. Il bello è
che in Lombardia la parola "badalicco" esiste davvero, ed
è proprio un'unità di misura di terreni...

<DT><A NAME="BalconiNT"><STRONG>Balconi NT</STRONG> s. [Torino]</A><DD>
- Il famosissimo progetto della <A HREF="m.html#Microscrof">
Microscrof</A> che avrebbe dovuto sostituire <A
HREF="u.html#uindous"> uindous</A>, prima che si accorgessero che forse
era un po' troppo esagerato per le risorse hardware di un calcolatore
comune... Il creatore di tale termine sembra essere Teodoro Lio. A
proposito di NT, sono molti gli acronimi di disgusto legati a tale
sigla. Il migliore in italiano è probabilmente "Non
Toccare!", che regge bene il confronto con l'inglese "No,
Thanks".

<DT><A NAME="basedati"><STRONG>base dati</STRONG> sf. </A><DD>  - Un
insieme di dati scritti in una forma specifica. La differenza tra un
mucchio qualunque di dati e una base dati è che quest'ultima
può venire maneggiata da opportuni programmi per tirare fuori
l'informazione che ci serve senza un'estenuante ricerca. Insomma, la
differenza tra l'avere uno scatolone con tutti i numeri telefonici degli
abbonati di Torino e una serie di guide telefoniche ordinate per cognome,
via e numero di telefono. Etim.: dall'inglese database.

<DT><A NAME="baud"><STRONG>baud</STRONG> sm. inv.</A><DD>  - Il numero
di transizioni di frequenza fatte per secondo da un modem. Il termine
è spesso usato intercambiabilmente con <A HREF="b.html#bps">
bps</A>, ma è un errore: infatti a velocità superiori ai
2400 bps, i valori logici di stato del modem sono ottenuti anche
mediante cambiamento di fase del segnale, cosicché ad esempio un
modem a 9600 bps modula sempre a 2400 baud: solo a partire dal V.34 si
sono superati i 2400 baud.

<DT><A NAME="BBS"><STRONG>BBS</STRONG> /bibi'esse/, /baibi'es/ sm,sf.
</A><DD> - Un calcolatore cui si può accedere usando un modem da
una locazione remota per scambiarsi messaggi o file. Uno dei misteri
maggiori del lessico telematico è scoprire se la parola BBS in
italiano è maschile oppure femminile: l'uso sembra variare da
persona a persona, e spesso perfino nella stessa persona (ad esempio,
l'estensore di queste note).  Molti BBS sono gestiti in maniera
amatoriale da appassionati, ma esistono anche i BBS aziendali, che
possono ad esempio distribuire le versioni <A HREF="d.html#demo">
demo</A> dei loro programmi oppure le <A HREF="p.html#patch">
patches</A> per correggere alcuni bachi trovati nei loro programmi.
Etim.: dall'inglese Bulletin Board System (sistema a bacheca).

<DT><A NAME="beerware"><STRONG>beerware</STRONG> sm.</A><DD> - Uno dei
tanti termini che sono sorti sulla scia di <A HREF="s.html#shareware">
shareware</A>. L'idea alla base del concetto di beerware, nato in
ambiente Amiga (e dove, altrimenti?), è semplice. Per <A
HREF="r.html#registrare">registrare</A> il programma occorre comprarsi
una cassa di birra, scolarsela e mandare un <A HREF="m.html#messaggio">
messaggio</A> all'autore del programma dicendo come è stato bello
bere pensando a lui...

<DT><A NAME="betatester"><STRONG>betatester</STRONG> sm.</A><DD> - Chi
con temerario sprezzo del pericolo decide di provare una versione di un
pacchetto software prima che questa sia ufficialmente presentata, per
trovare quanti più bachi possibile. Se poi il pericolo è
il vostro mestiere, potreste persino lanciarvi a fare gli
"alfatester"... ma tenetevi una confezione di Alka Seltzer a
disposizione: vi verranno sicuramente dei mal di stomaco. Sembra anzi
che il nome di questo digestivo derivi proprio da una corruzione di
alfatester. Detto tra noi, al momento io non mi fiderei nemmeno delle
versioni che finiscono con un .0; sembra che siano diventate il sistema
per fare sì che siano gli utenti stessi a trovare gli errori,
semplificando il lavoro dei produttori di software.

<DT><A NAME="bibbia"><STRONG>bibbia</STRONG> sf.</A><DD> - Un libro che
è considerato indispensabile nel suo campo, e che viene citato a
supporto delle proprie idee. Esempi di bibbie sono <CITE>The
TeXbook</CITE> e <CITE>The Art of Computer Programming</CITE> di
D.E.Knuth, il <CITE>C Reference Manual</CITE> di Kernigham &amp;
Ritchie, <CITE>The C++ Programming Language</CITE> di B.Stroustrup (v.
<A HREF="s.html#Sturmtruppen">Sturmtruppen</A>) e <A
NAME="g.html#guida">la Guida</A>.

<DT><A NAME="binario"><STRONG>binario</STRONG> sm.</A><DD> - Un
programma compilato in forma eseguibile, quindi per l'appunto in codice
binario (anche se il codice stampato è in realtà
esadecimale). Opp. <A HREF="s.html#sorgente">sorgente</A>.

<DT><A NAME="Binkley"><STRONG>Binkley</STRONG> [Fido]</A><DD> - Uno dei
primi <A HREF="m.html#mailer">mailer</A> apparsi nella storia della
telematica amatoriale. Ancora assai usato, soprattutto perché
fornito in <A HREF="s.html#sorgente">sorgente</A>, sicché
è stato portato dall'originale ambiente PC sugli Amiga, Atari e
financo *ix. Etim.: Binkley era un amico del pinguino Opus nell'omonima
striscia di fumetti. Una volta che il programma di BBS degli stessi
autori aveva preso il nome Opus, il passo successivo era banale...

<DT><A NAME="bittarolo"><STRONG>bittarolo</STRONG> sm.</A><DD> -
Colui che usa sistemi telematici. Etim.: Voce coniata "dall'alto"
sull'analogia dei composti romaneschi in -rolo; vedremo se attecchirà.

<DT><A NAME="blinkare"><STRONG>blinkare</STRONG> vi.</A><DD> -
Lampeggiare, detto generalmente di un cursore.

<DT><A NAME="bomba"><STRONG>bomba, andare in</STRONG> loc.
[Mac]</A><DD> - Il <A HREF="p.html#piantarsi">piantarsi</A> di un
programma, raffigurato da una finestra con una bomba e la scritta
"Si è verificato un errore di sistema". L'unica
soluzione rimasta al povero tapino è quella di spegnere e
riaccendere il calcolatore. Meno usata ultimamente, visto che il System
7 permette di proseguire le operazioni con gli altri task anche se uno
termina in maniera anormale. Vedi anche <A HREF="g.html#gurumeditation">
guru meditation</A>.

<DT><A NAME="bombare"><STRONG>bombare</STRONG> vt.</A><DD> - Fare in
modo per un sistema di <A HREF="p.html#piantarsi">piantarsi</A>. A
differenza di <A HREF="i.html#inchiodare">inchiodare</A>, presuppone una
volontà ancorché inconscia dell'utente; non si può
bombare nulla senza avere nemmeno la più pallida idea di cosa
è successo...

<DT><A NAME="bps"><STRONG>bps</STRONG> s.pl. </A><DD>- Acronimo di bit
per secondo, unità di misura per la velocità dei modem.
Alcuni anni fa i 2400 bps erano un buon risultato, oggi i 14400 bps sono
medi, e si va più o meno senza problemi a 28800 bps con il
protocollo V.34. Chi usa ISDN, poi, ha 64Kbps per canale...  no, non
65536, proprio 64000 -- vedi <A HREF="k.html#K">K</A>.  Il progresso...
Nota: il termine è spesso confuso con <A
HREF="b.html#baud">baud</A>.

<DT><A NAME="BTR"><STRONG>BT&amp;R</STRONG> escl. </A><DD>-
Acronimo per Brivido, Terrore e Raccapriccio. Esclamato all'udire
qualcosa di veramente terribile, come una persona che affermi che il
COBOL II -- l'applicazione del concetto di strutturazione al linguaggio
di programmazione più prolisso mai creato -- sia l'ultimo grido
della moda. Etim.: dai fumetti di Cattivik, sinistro personaggio
disegnato (?) prima da Bonvi poi da Silver.

<DT><A NAME="buttare"><STRONG>buttare</STRONG> vt. </A><DD> - Fare ripartire 
un sistema. A differenza di <A HREF="r.html#ribustrappare">ribustrappare</A>, 
che mette maggiormente l'accento sul fatto che il calcolatore era
precedentemente acceso, in questo caso si suppone che il sistema sia
spento. "Il mio PC non butta più - ho paura che il disco si sia
scassato".  Etim.: dall'inglese to boot.

<DT><A NAME="buttaregiu"><STRONG>buttare giù</STRONG> vt.
</A><DD> - 1. Di programma, scrivere velocemente, senza preoccuparsi
dell'eleganza nè della generalità delle soluzioni usate,
perché tanto si pensa di utilizzare tale programma solo per poco
tempo; nell'inglese abbiamo le espressioni "quick and dirty" e
"to hack a program" (v. anche <A HREF="s.html#smanettare">
smanettare</A>). L'azione differisce dal mettere una <A
HREF="t.html#toppa">toppa</A> in quanto quest'ultima modifica un
programma già esistente, mentre qui si parte da zero.  - 2. Di
una connessione fisica (generalmente una linea telefonica, ma anche un
collegamento <A HREF="f.html#ftp">ftp</A>), terminarla brutalmente
eliminando fisicamente il collegamento invece che passando dal menu di
terminazione. - 3. Di un calcolatore con multitasking, fargli terminare
le operazioni; fare uno shutdown. Si suppone che la macchina rimanga 
spenta per un certo tempo (ad esempio per sostituire dei componenti), 
altrimenti l'azione viene descritta più correttamente come <A
HREF="r.html#ribustrappare">ribustrappare</A>. 
Le macchine con MS-DOS non si buttano
giù, naturalmente; si spengono e basta... anche se c'è una frangia di
utenti che troverebbe molto adatto il buttarle giù in senso letterale.

</DL>

<HR>
<B>
[<A HREF="index.html">Introduzione</A>]    [<A HREF="a.html">Precedente</A>]
[<A HREF="c.html"> Seguente</A>]
[<A HREF="indice.html">Indice</A>]
</B>
<HR>

<H5>
Compilazione &#169; 1993 - 1995 Maurizio Codogno<BR>
Alcune voci sono liberamente adattate dal "Jargon File" v.
3.0.0, a cura di Eric S. Raymond. <BR>
Questo testo può liberamente essere riprodotto in tutto o in
parte, purché non a fini di lucro, e citandone la fonte.<BR>
</H5>
</BODY>
</HTML>
