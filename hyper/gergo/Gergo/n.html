<HTML>
<HEAD>
<TITLE>Il Gergo Telematico: lettera N</TITLE>
<LINK "REV="made" HREF="mailto:mau@beatles.cselt.stet.it">
</HEAD>

<BODY>

<HR>
<B>
[<A HREF="index.html">Introduzione</A>]    [<A HREF="m.html">Precedente</A>]
[<A HREF="o.html"> Seguente</A>]
[<A HREF="indice.html">Indice</A>]
</B>
<HR>

<H1>N</H1>

<DL>

<DT><A NAME="N"><STRONG>N</STRONG> agg.</A><DD> - Un numero indeterminato.
"Ho fatto N tentativi, ma non sono riuscito a inserire i valori giusti nel
programma". Dall'uso matematico. Vedi anche <A HREF="0.html#42">42</A>.

<DT><A NAME="navigare"><STRONG>navigare</STRONG> vi.</A><DD> - Utilizzare
un programma come Netscape per saltare da un argomento all'altro <A
HREF="c.html#cliccare">cliccando</A> a piacere sui link ipertestuali che si
trovano. Etim.: dall'inglese to navigate, ma occorre tenere presente che il
termine è nato prima della diffusione del <A HREF="w.html#WWW">WWW</A>, in 
ambiente Macintosh, probabilmente come sottoprodotto del successo di
HyperCard.

<DT><A NAME="NC"><STRONG>N*C</STRONG> sm. pl. [Fido]</A><DD> -
L'equivalente a livello di <A HREF="n.html#net"> net</A> degli <A
HREF="r.html#RC"> R*C</A> (v.).

<DT><A NAME="net"><STRONG>net</STRONG> sm. [Fido]</A><DD> - La struttura
di base in cui una <A HREF="r.html#region"> region</A> viene divisa in
Fidonet. Generalmente è su base geografica, per risparmiare sui
costi delle bollette telefoniche quando ci si spedisce la posta. Al
momento in cui questa voce viene scritta, in Italia la region è
divisa in cinque net, di cui il primo comprende grosso modo la
Lombardia; il secondo Liguria, Emilia, Toscana e Marche; il terzo il
Triveneto; il quarto Piemonte e Val d'Aosta, e il quinto l'Italia
centromeridionale.

<DT><A NAME="netscapismo"><STRONG>netscapismo</STRONG> sm. </A><DD> - 
Estensione di <A HREF="h.html#HTML">HTML</A> aggiunta da Netscape in totale
disaccordo con lo standard proposto. Il termine ha una forte connotazione
negativa, nel caso non ve ne foste accorti... Etim.: calco dall'inglese
netscapism. Vedi anche <A HREF="m.html#Mozilla">Mozilla</A>.

<DT><A NAME="news"><STRONG>news</STRONG> sf. pl.</A><DD> - Le aree
mondiali di scambio di messaggi, nate all'inizio degli anni '70 e ormai
arrivati a un livello di capillarità che ha dell'incredibile per
chi non è aduso ad <A HREF="i.html#internet"> internet</A>. Gli
argomenti trattati possono essere infatti di una precisione incredibile:
esiste un'area diversa per chi è interessato alla scheda audio
Soundblaster e per chi predilige la Gravis Ultrasound. Al momento ci
sono più di 5000 aree diverse su base mondiale, oltre a tutte
quelle locali (come ad esempio it.comp.aiuto, che serve agli italiani
che hanno dei problemi a usare i programmi che si trovano in giro).

<DT><A NAME="nodelist"><STRONG>nodelist</STRONG> sf. [Fido]</A><DD> - La
lista dei nodi Fidonet, o di una <A HREF="r.html#rete"> rete</A> con
tecnologia Fidonet. Il nome ufficiale del file contenente tutti i
sistemi Fidonet si chiama per l'appunto NODELIST.xxx (l'estensione
indica il giorno dell'anno, visto che ogni settimana essa viene
aggiornata). &Egrave; uno strumento molto pericoloso nelle mani di chi
la prende in mano per la prima volta, perché si provano tutti i
numeri ivi presenti alle ore più strane senza rendersi conto che
non è affatto detto che un modem risponda 24 ore al giorno
(questo c'è anche scritto, ma in una maniera molto criptica)

<DT><A NAME="nodo"><STRONG>nodo</STRONG> sm. [Fido]</A><DD> - 1. Un <A
HREF="b.html#BBS"> bbs</A> che sia collegato in una qualche rete. - 2.
(Mac) Una delle linee telefoniche che fanno capo a un bbs.

<DT><A NAME="nodofoglia"><STRONG>nodo foglia</STRONG> sm.
[Fido]</A><DD> - Un <A HREF="b.html#BBS"> bbs</A> che non debba <A
HREF="f.html#forwardare"> forwardare</A> la posta a nessun altro bbs, e
che quindi manda via solo i messaggi generati localmente.  Dalla
terminologia informatica.

<DT><A NAME="nonbanale"><STRONG>non banale</STRONG> loc.</A><DD> - Che
richiede uno studio profondo o una potenza significativa di calcolo.
Spesso usato come litote per affermare che un problema è davvero
difficile. Vedi anche <A HREF="i.html#interessante"> interessante</A>.

</DL>

<HR>
<B>
[<A HREF="index.html">Introduzione</A>]    [<A HREF="m.html">Precedente</A>]
[<A HREF="o.html"> Seguente</A>]
[<A HREF="indice.html">Indice</A>]
</B>
<HR>

<H5>
Compilazione &#169; 1993 - 1995 Maurizio Codogno<BR>
Alcune voci sono liberamente adattate dal "Jargon File" v.
3.0.0, a cura di Eric S. Raymond. <BR>
Questo testo può liberamente essere riprodotto in tutto o in
parte, purché non a fini di lucro, e citandone la fonte.<BR>
</H5>
</BODY>
</HTML>
