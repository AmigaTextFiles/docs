<HTML>
<HEAD>
<TITLE>Il Gergo Telematico: lettera L</TITLE>
<LINK "REV="made" HREF="mailto:mau@beatles.cselt.stet.it">
</HEAD>

<BODY>

<HR>
<B>
[<A HREF="index.html">Introduzione</A>]    [<A HREF="k.html">Precedente</A>]
[<A HREF="m.html"> Seguente</A>]
[<A HREF="indice.html">Indice</A>]
</B>
<HR>

<H1>L</H1>

<DL>

<DT><A NAME="lampada"><STRONG>lampada, farsi la</STRONG> [Bologna]
loc.</A><DD> - Considerare un'unica posizione possibile per i comandi di
contrasto e luminosità di un monitor: "massimo".
Caratteristica tipica delle segretarie idiote, che credono di vedere
meglio così facendo, e ottegono solo il risultato di abbronzarsi
e di rovinarsi la vista anzitempo. Variante: <B>farsi i raggi</B>.

<DT><A NAME="lanciare"><STRONG>lanciare</STRONG> vt.</A><DD> - Mettere
in esecuzione, detto di programma. Generalmente viene usato nel caso
l'esecuzione sia legata a un altro programma, e non direttamente voluta
dall'utente. In quest'ultimo caso, si preferisce dire <A
HREF="g.html#girare"> "far girare" </A>. Etim.: probabilmente
dall'inglese to launch, anche se questo non è più un
termine molto usato.

<DT><A NAME="lecciato"><STRONG>lecciato</STRONG> [Roma] agg.</A><DD> -
Un segnale memorizzato mediante un particolare tipo di flip-flop, detto
in inglese `latch'.

<DT><A NAME="libreria"><STRONG>libreria</STRONG> sf.</A><DD> - 1. Un
insieme di moduli oggetto racchiusi in un unico file, che possono essere
utilizzati come funzioni di un proprio programma. - 2. L'insieme dei
programmi che uno possiede: spesso non sono nemmeno stati scompattati
(v. <A HREF="s.html#scompattare"> scompattare</A>), ma nondimeno sono
tenuti in altissimo conto come veramente importanti.

<DT><A NAME="limare"><STRONG>limare</STRONG> vt.</A><DD> - Cancellare
completamente dei file, per un baco di un programma. "Ho messo su
la nuova versione di <A HREF="d.html#Dbug"> D'bug</A>, e mi ha limato la
FAT...".

<DT><A NAME="linkare"><STRONG>linkare</STRONG> vt.</A><DD> - 1. Unire
tutti i file oggetto di un programma e creare un file eseguibile. - 2.
[Fido] Dare accesso ad un'area messaggi di un BBS.  "Ciao sysop!
Potresti linkarti all'area CHATTER.108, che così me la posso
prendere anch'io?". Etim.: dall'inglese to link, collegare.

<DT><A NAME="listare"><STRONG>listare</STRONG> vt.</A><DD> - 1.
Visualizzare il testo di un file. Possono essere usati strumenti più o meno
sofisticati, ma la differenza tra listare ed <A
HREF="e.html#editare">editare</A> un file sta nel fatto che nel primo caso
esso non viene mai modificato, neppure temporaneamente, il testo.
- 2. Elencare i files presenti in una directory. Etim.: dall'inglese to
list, oltre che dal programma LIST famoso sotto MS-DOS.

<DT><A NAME="listato"><STRONG>listato</STRONG> sm.</A><DD> - Il testo di un
programma, specialmente se in forma cartacea. Usato spesso al plurale,
specialmente se il programma è complesso e diviso in più parti: non importa
se i listati stanno comunque tutti su un unico, lungo tabulato... Etim.:
dall'inglese listing.

<DT><A NAME="loccare"><STRONG>loccare</STRONG> vt.</A><DD> - 1. Di un
processo, richiedere una risorsa (la seriale, una stampante...) per uso
personale, senza che nessun altro processo la possa utilizzare. - 2. Di
una seriale, fissarla a una velocità ben definita, solitamente
più alta di quella effettivamente utilizzata.  "Se vuoi
usare il V.42 bis con quel modem a 2400 <A HREF="b.html#baud"> baud</A>,
devi loccare la seriale a 9600." Etim.: calco dall'inglese to lock.

<DT><A NAME="loggarsi"><STRONG>loggarsi</STRONG> vr.</A><DD> -
Collegarsi a un sistema multiutente, oppure che preveda più
utenti, in maniera interattiva. Pertanto ci si logga facendo telnet, ma
non <A HREF="f.html#ftp"> ftp</A>. Etim.: dall'inglese log on,
registrarsi su.

</DL>

<HR>
<B>
[<A HREF="index.html">Introduzione</A>]    [<A HREF="k.html">Precedente</A>]
[<A HREF="m.html"> Seguente</A>]
[<A HREF="indice.html">Indice</A>]
</B>
<HR>

<H5>
Compilazione &#169; 1993 - 1995 Maurizio Codogno<BR>
Alcune voci sono liberamente adattate dal "Jargon File" v.
3.0.0, a cura di Eric S. Raymond. <BR>
Questo testo può liberamente essere riprodotto in tutto o in
parte, purché non a fini di lucro, e citandone la fonte.<BR>
</H5>
</BODY>
</HTML>
